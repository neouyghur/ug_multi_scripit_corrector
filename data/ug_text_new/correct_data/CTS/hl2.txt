uvulap davalaş- doxtur bimarniñ bedinidiki melum bir’orun yaki melum birneççe urunni késellik ehvaliğa qarap qol meşğulati bilen uvulaş arqiliq saqliqni saqlaş، késellikniñ aldini éliş ve késel davalaşni korsitidu.
uvlap davalaşniñ mixaynizimi
qan-tomurni keñeytiş،qanni qizitiş vecanlanduruş،tosalğulani éçiş، ezalarniñ iqtidarini yaxşilaş،mizacni ve xilit teñşeş،ruh ve quvvetlerni canlanduruş،madda almişişni küçeytiş،ğeyri tebi’y xilitlani tarqitiş، tebi’et kuçini kuçeytiş arqiliq muskül ve nériplarniñ ciddiligini yoqutidu. moskullarni boşutuş،moskullarniñ iqtidarini esligekeltürüş،anatomiـyilik ğeyrilikni yuqutuş normal anatomiyilik haletni eslge keltüruş arqiliq késelliklerniñ aldini éliş، davalaş ve saqliqni saqlaş mexsitige yetkili bolidu.
uvilap davalaşqa mas kilidiğan késellikler
söñek késellikliri bölüm:
buyunda yel turup qélişi،boyun qiñğir bolup qéliş،boyun omurqa késili،bel-put ağriş،möre etirapi ağriş،yelke söñek sirtqi döñçe yalluği(çoyla top késili)،buğumlarqayـ rilip zexmiliniş،sunuq çiqiq asariti،mopasil،néqris،olturğuç söñek nérva ağriqi،bel omurtqa suñek texsisi poltuyup çiqiş késili،tartişiş xarektérlik omurtqa tövrüki yalluği qatarliqlar.
içki késellikler
tacisiman yürek késili،yürek muskul yalluği،yurek rétim sisliqi،yuquri qan bésim késili،yuz nérva paraliçi،yarte paleç،uyqisizliq،zukam،yötel،ziqqa،sozulma xarektérlik kanayçe yalluği،öpke havaliq işşiqi،aşqazan ağriş،sozulma xarektérlik aşqazan yalluği،aşqazan-12barmaq uçey yarisi،içi sürüş،qevziyet di’abit késili qatarliqlar.
erler késellikliri:
erler cinsi acizliqi،éhtilam boluş،mezi bézi yalluğiqatarliqlar.
ayallar késellkliri:
heyiz qalaymiqanlişiş،heyiz ağritip kéliş،tuğmasliq، sozulma xarektérlik das boşluqi yalluği qatarliqlar.
taşqi késellikler:
tövenki muçe kök qantomur egri-bugrilişiş.
balilar késellikliri:
orniğasiyip qoyuş،qiziş،içi sürüş،yötel،qusuş،ştihasizliq qatarliqlar.
uvilap davalaşqa mas kelmeydiğan késellikler:
1. di’anuzi éniq bolmiğan ciddi xarektérlik yulun zexmiliniş yaki uniñğa késellik alamiti quşulup kelgen bimarlar umurtqa sunuqi saqit qilinmiğan ehvalda uvuliğili bolmaydu،méñe-yulun késellik alamiti körülgen vaqitta uvilaşqa bolmaydu.
2. her xil sunuqlar،söñek boğum tubérkülyuzi، yilik yalluği،söñek ösmisi،yaşan’ğanlardiki،éğir söñek şalañlişiş késili barlarni uvilaşqa bolmaydu.
3. yürek،öpke،ciger،börek qatarliqlar ezaliri éğir dericide ze’ipleşken bimarlarni ve téni bek aciz kişilerni küçlük ğidiqlaşqa bolmaydu.
4. türlük ciddiy xarektérlik yuqumluq késellikler،ciddiy xarektérlik qorsaq perde yalluği،cümlidin aşqazan -12 barmaq uçey yarisi téşilip ketkenlerni uvilap davalaşqa bolmaydu.
5. asan qanaydiğan yaki qan késili bar bimarlarni uvilaşqa bolmaydu.
6. tére zexmilen’gen orunlarni .uvulimasliq lazim.
7. hamildar bolğiniğa 3 aydin aşqan ayallarniñ boyidin acirap kétişniñ aldini éliş üçün،qursaq،sağra،bel،toqquz köz etirapini uvlaşqa bolmaydu.
uvilap davalaşqa diqqet qilidiğan işlar:
1. bimar hedidin ziyade’aç qalğan،tamaqni köp yévilip qursiqi köpüp ketken،hérip-çarçiğan،rohiy cehettin ciddileşken çağlarda uvilap davalaşqa bolmaydu.
késel ğem-endişe yaki qorquş halitideturğanda،aldi bilen uniñğa davalaşni obdan çüsendürüş lazim.
2. ovilap davalaştin avval konkrét ehvalğa qarap،bedendiki uvilap davalaşqa añ muvapiq kélidiğan orunni tallaş kérek.çünki bundaq qilğanda bimar aram-bexiş hés qilidu hem moskullarni azade qoyivétidu،şundaqla doxturniñ meşğulat élip bérişiğa qulayliq bolidu.
3. qol meşğulati yeñgil boluş،davalaş sevebidin zexmilendürüp qoyuştin saqliniş lazim.bolupmu boğumlarni herketlendürüp uviliğanda،eger boyun omurtqisi tolğinip ketse asanla davalaş hadissi kélip çiqidu.
4. ayallar heyiz körüvatqan mezgilde bel،sağra،qursaq qismilirini uvilimasliq kérek.
5. doxtur uvilaştin aval öziniñ qol tazliqiğa alahide diqqet qiliş kérek.
6. tére zexmiliniştin saqliniş ve davalaş unimini yuqurikötürüş üçün،talik paraşogi،piyaz،zencvil suyi،zentun yéği qatarliqlarni muvapiq tallap işlitiş lazim.

 
﻿ «noqul doxturxanidiki ciddiy qutquzuş vaqtini azaytişnila tekitlep، doxturxaniğa kéliştin burunqi ciddiy qutquzuşqa ehmiyet bermeslik — növettiki ciddiy xaraktérlik yürek muskul tiqilmisi bimarini qutquzuşta saqlinivatqan ortaq mesile». 10–noyabir ötküzülgen 1–növetlik ciddiy xaraktérlik yürek، qan tomur késili muhakime yiğinida، döletlik yürek، qan tomur késelliki merkizi، cuñgo tébabiti akadémiyesi fuvey yürek، qan tomur késili doxturxanisiniñ piroféssori vu yuñcyen mundaq dep körsetti: «vaqit — del yürek muskulidur»، yürek، qan tomur késili bimarini ciddiy qutquzuş ceryanini evzelleştürüp، bimarni qutquzuşni baldur başlaş kérek.
   yürek، qan tomur ciddiy késellikliri ciddiy xaraktérlik yürek muskuli tiqilmisi، ciddiy xaraktérlik yürek ze’iplişiş، yaman xaraktérlik yürek ritimi qalaymiqanlişiş، ciddiy xaraktérlik yuqiri qan bésim، ciddiy xaraktérlik öpke kepleşmisini körsitidu. bu késeller qozğalğanda bimarniñ hayatiniñ xevpke uçraş nisbiti yuqiri bolidu. guañcu herbiy baş doxturxanisi yürek، qan tomur içki bölüminiñ proféssori şyañ diñçéñniñ körsitişiçe، yürek، qan tomur ciddiy késellirini en’enivi qutquzuşta، bimar avval yerlik doxturxanilarğa apirilğan، %90 tin artuq yerlik doxturxanilarniñ qutquzuş usulliri ölçemge yetmigen. istatistika qilinişiçe، %53 tin yuqiri yürek، qan tomur késili bimarliri yerlik doxturxanilarğa élip bérilip ciddiy qutquzuluşqa başliğan، bularniñ içide bezi bimarlar késel qozğilip beş sa’ettin kéyin 2–dericilik doxturxanilarğa، sekkiz sa’ettin kéyin 3–dericilik doxturxanilarğa élip bérilğan. buniñ bilen qutquzuşniñ eñ yaxşi pursiti ötüp ketken.
   doxturxaniğa kéliştin burunqi ciddiy qutquzuş ciddiy xaraktérlik yürek muskuli tiqilmisi bimari üçün intayin muhim. bundaq bolğanda bimarniñ doxturxaniğa kirgendin kéyinki davalinişi üçün yaxşi şara’it yaritilidu. vu yuñcyen mundaq dédi: yürek، qan tomur késili bimarini ciddiy qutquzuş ceryanini yaxşilap، ciddiy qutquzuşni baldur başlaş kérek. buniñ üçün bir tereptin aptomobilniñ orun belgileş sistémisiğa asasen aptomobilniñ yürüş ehvalini békitip، eñ yéqin caydiki aptomobilni orunlaşturuş، yene bir tereptin eñ qolayliq davalaş üskünilirini işlitip، közitiş apparatlirida körün’gen sanliq melumatlarni del vaqtida mezkur rayondiki yürek qan tomur késili qutquzuş merkizige yollap، diyagnozğa asasen qutquzalaydiğan munasip doxturxanini tallaş، qutquzuş aptomobili doxturxaniğa kirgen haman ciddiy qutquzuşqa kirişiş lazim. 

﻿ mañlay çaçniñ aqirişi micezniñ buzulğanliqini bildüridu. micezniñ ipade orni mañlay bolup، micezni teñşeşniñ mañlay çaç aqirişniñ aldini élişta roli çoñ. micezi yaxşi emes ademlerde da’im qorsiqi köpüş، qorsiqi ağriş، aşqazini éçişiş، éğizi lavzilişiş، put–qoli ssimasliq، çoñ teriti suyuq kéliştek alametler bolidu.
    aldini éliş tedbiri: quruq soğuqqa mayil ademler her ikki، üç kün arilap zencivil şovigürüçi içip turuşi kérek.
    teyyarlaş usuli: zencivildin üç giram، gürüçtin 60 giram élip، ézilgiçe qaynitip، etigen–keçte issiqida bir–ikki piyale içip bériş kérek. her adem öz éhtiyaciğa qarap küncüt yaki tuz sélip içsimu bolidu.
    ikki çékiniñ aqirişi ciger hararitiniñ éşip ketkenlikini bildüridu. ikki çéke، cigerniñ organizmlar arisidiki bağliniş ve tesir orni bolup، ciger harariti küçlükler yaki tersa micezlikler، aççiqini içige yutidiğanlarda da’im éğiz–tili quruş، éğizi aççiq boluş، közi éçişiştek alametler körülidu، bularniñ hemmisini ciger hararitiniñ éşip ketkenliki keltürüp çiqiridu.
    aldini éliş usuli: bundaq ehvalda، yağsiz yémekliklerni asas qiliş، bolupmu şovigürüç، aq mor، néluper uruqi umiçi، néluper uruqi öziki çéyi، qizilgül çéyi، dulane çaylirini köprek içiş kérek. eger éğiz aççiq boluş، éğiz quruş alametliri éğir bolsa، néluper uruqi öziki ve aççiq kavini köprek yéyiş، dorilardin génti’ana، cigerdiki ssiqni yoqitiş kumuliçi yep bériş kérek.
    arqa méñe doqisi aqarsa، börek quvviti yétişmigenlikni körsitidu. arqa méñe doqisi dovsaqniñ organizmlar arisidiki bağliniş ve tesir orni bolup، dovsaq quvviti acizlarda da’im pat–pat siyiş، uyquluqta siyip qoyuş، çoñ teretni tutalmasliq، kiçik teriti ravan bolmasliq alametler körülidu. dovsaqniñ asasliq roli süydük saqlaş ve süydük çiqiriş bolğanliqtin، bu türdikiler süydükini asanliqçe tutalmaydu. dovsaqniñ süydük çiqiriş roli börek quvvitiniñ küçlük–acizliqi bilen ziç munasivetlik.
    aldini éliş usuli: erler hayvanlarniñ böriki، qoy göşi، buğa göşi، quçqaç، yilan béliq، layyégek، rak، xoraz göşi، yañaq méğizi، alqat، bulbul göşi qatarliqlarni yep berse paydiliq. elvette، er–ayallar öz éhtiyaciğa qarap istémal qilsa bolidu.


﻿  1 . öpke rakiniñ aldini alğuçi palek
    palek terkibidiki oksidliniştin saqliğuçi maddilar erkin radikallarniñ zeximlinişi keltürüp çiqiridiğan rak késiliniñ aldini alidu، her küni uni istémal qilip tursa، öpke rakiğa giriptar boluş nisbitini az dégendimu % 50 azaytqili bolidu. uniñdin başqa pemidur، sevze، çaqmaq kava، neşpüt ve alma qatarliqlarmu öpke raki boluşniñ aldini alidu.
   2  . süt bézi rakiniñ aldini alğuçi laminariye (xeydey)
    laminariye terkibide vitamin E ve yémeklik talasi mol bolupla qalmastin، yene mikro éléméntliq yod bar. alimlar yod kemlikni süt bézi rakini keltürüp çiqiridiğan amillarniñ biri dep qaraydu. şuña köprek laminariye istémal qilinsa، süt bézi raki körülüşniñ aldi élinidu. yaponiyediki ayallarda süt bézi rakiniñ körülüş nisbiti töven bolup، bu ularniñ da’im laminariye qatarliq déñiz mehsulatlirini istémal qilğanliqi bilen munasivetlik، uniñdin başqa، tatliqyañyu، pemidur، su yañiqi (角菱)، biciq (荠荸 ) ve purçaq türidikilermu süt bézi rakiniñ aldini alidu.
    3 . üçey rakiniñ aldini alğuçi qapaq portmiki (白茭)
    qapaq portmiki türidikiler köp talaliq kélidu. u üçeyge kirgendin kéyin، yémeklik qalduqliriniñ quruqdilişini tézlitip، yémekliklerdiki zeherlik maddilarniñ üçeydiki yiğilip qéliş vaqtini azaytidu، öt kislatasiniñ çiqirilişini ilgiri süridu، bular çoñ üçey rakiniñ aldini élişta zor rol oynaydu. uniñdin başqa، da’im samsaq istémal qilinsa، çoñ üçey rakiğa giriptar boluş xetiri %30 aziyidu، bulardin başqa، tatliqyañyu، kallekbesey (qatkök)، buğday képikimu üçey rakiniñ aldini éliştiki yaxşi yémeklik hésablinidu.
    4 . aşqazan asti bézi rakiniñ aldini alğuçi çéçeksey
    amérikida çiqidiğan ‹‹memliketlik rak késelliri ilmiy jurnili››da çéçeksey، kökçéçeksey qatarliq köktatlarni köprek yep berse، aşqazan asti bézi rakiğa giriptar boluş xetirini körünerlik azaytqili bolidiğanliqi، bundaq boluşidiki seveb bu köktatlar terkibidiki mol yopurmaq kislatasi bilen munasivetlik ikenliki körsitilgen.
    5 . tére rakiniñ aldini alğuçi serebil 
    serebil yéqinqi yillardin buyan dunyada tamaq şireside köp uçraydiğan köktatlarniñ biri bolup qaldi. uniñ terkibide vitamin، rutén ، nuklé’ik kislata qatarliqlar mol bolup، limfa ösmisi، dovsaq raki ve tére rakiniñ aldini élişta belgilik davalaş ünümige ige.
    6 . baliyatqu rakiniñ aldini alğuçi sériq purçaq
    sériq purçaqtin yasalğan dufu، purçaq süti aniliq hormunni toluqlaydu، uniñ terkibidiki izoflavon ، lignin oksidliniştin saqliğuçi maddilar bolup، baliyatqu rakini kontrol qilip، rak hüceyrisiniñ bölünüşini azaytidu، ösminiñ yötkilişini tizginleydu. uniñdin başqa qara örük، pemidurmu baliyatqu rakiniñ aldini alidu.
    7 . aşqazan rakiniñ aldini alğuçi samsaq
    da’im samsaq istémal qilğan kişilerde aşqazan rakiniñ körülüş nisbiti töven bolidu، çünki samsaq aşqazandiki nitrito’id  niñ miqdarini tövenlitidu، aşqazan rakiniñ peyda boluşida nitrito’id muhim sevebdur. uniñdin başqa da’im başpiyaz istémal qilinsa، aşqazan rakiğa giriptar boluş xetirini %25 azaytqili bolidu. tuzlan’ğan yémeklik، sürlen’gen béliq ve béliq kavaplirini az istémal qilişmu aşqazan rakiniñ aldini éliştiki yaxşi usuldur.
    8 . ciger rakiniñ aldini alğuçi gümbimedek (mogu)
    gümbimedekniñ ‹‹rakqa qarşi turğuçi birinçi köktat›› dégen nami bar. gümbimedek، tağ gümbimediki، qişliq gümbimedekniñ terkibide polisaxarid türidiki rakqa qarşi turğuçi aktip maddilar bar. bu tenniñ qarşiliq küçini ilgiri sürüp، ösmige qarşi immunitét iqtidarini aşurup، ösme hüceyriliriniñ ösüp yétilişini kontrol qilidu، limfa ösmisi، üçey raki qatarliq rak késelliriniñ aldini élişta belgilik ünümge ige. bolupmu ciger raki bimarliriğa bolğan ünümi nahayiti yuqiri.


﻿ sehiye ministirliqi tarqatqan << söñek şalañlişiş késiliniñ aldini éliş، davalaşqa a’it bilimler>>de körsitilişiçe söñek şalañlişiş késiliniñ aldini alğili ve uni davaliğili bolidiken، lékin kişilerde tövendikidek bir qançe xata qaraşlar bar iken:
    birinçi، söñek şalañlişiş késilini davalaşta kaltsiy toluqlisaqla bolidu. söñek şalañlişiş késili söñekniñ éqip kétiş sür’iti şekilliniş sür’itidin éşip ketkende peyda bolidu. şuña uni peqet kaltsiy toluqlaş arqiliqla davalimay، söñekniñ çidami، küçini aşuruş ve söñek sunuşniñ aldini éliş qatarliq univérsal davalaş usulini qolliniş kérek.
    ikkinçi، söñek şorpisiniñ aldini éliş roli bar. tecribiler ispatlidiki oxşaş miqdardiki kala süti terkibidiki kaltsiy miqdari söñek şorpisiniñkidin xélila yuqiri turidiken. şuniñ bilen bille söñek şorpisi terkibidiki maylar yaşan’ğanlarniñ salametlikige keltüridiğan xetirimu az emes. şuña yémeklik – içimlikniñ köp xil، mayniñ az boluşiğa diqqet qilip، yoqiri aqsilliq ve terkibide kaffi’in(qehve) bolğan yémekliklerni istémal qiliştin saqliniş kérek.
    üçinçi، söñek şalañlişiş késili yaş bilen munasivetsiz. bundaq késellikke yaşan’ğanlarla emes yaşlarmu diqqet qilişi kérek. bedendiki söñek terkibidiki minéral maddilar 30 yaştin aşqanda yuqiri çekke çiqidu. yuqiri çéki aşqanséri bedendiki <<söñek minéral bankisi>>diki zapisi şunçe köp bolup، yaşan’ğanda söñek şalañlişiş vaqti şunçe kéyin hem dericisi yénik bolidu.
    tötinçi، yaşan’ğanlarniñ davaliniş vaqti ötüp ketti. köpligen yaşan’ğanlar söñek şalañlişiş késilini davalap eslige keltürüş qiyin، davalansimu ünümi bolmaydu dep qarap davalinişni ret qilidu، bu intayin xata qaraş. davaliniş nuqtisidin qariğanda، qançe baldur davalansa ünümi şunçe yuqiri bolidu.
    beşinçi، héssiy tuyğusiğa tayiniş. söñek şalañlişiş késilini bayqaşta öziniñ héssiyatini asas qilişqa، bel ağriş yaki söñek sunuş ehvali bayqalğanda andin diyagnoz qoydurup davalansa bolidu، dep qaraşqa bolmaydu. meyli késellik alamiti körülsun yaki körülmisun qerellik halda muntizim doxturxanilarda tekşürtüp، késellik ehvalini igileş kérek.
    altinçi، söñek şalañlişiş addiy késellik. söñek şalañlişiş késili adettiki bel sirqiraş، bel ağrişla emes، uniñ söñek sunuş xetirimu intayin çoñ. kütülmigen hadiside söñek sunup ketse، bolupmu yaşan’ğanlarda körülse xetiri téximu çoñ bolidu.
    yettinçi، tinç turuşqa bolidu، heriket qilişqa bolmaydu. söñekniñ ziçliqi ve küçini aşuruşta üzlüksiz çéniqip، söñekniñ ziyan’ğa uçrişiniñ aldini éliş kérek. beden çéniqturuşniñ söñek şalañlişişniñ aldini éliştiki roli çoñ.
    sekkizinçi، opératsiye qildurğandin kéyin yaxşi bolup kétidu. söñek sun’ğanda söñek şalañlişiş késili téximu éğirlişip kétidu. opératsiyede peqet cayliq orun’ğila davalaş élip bérilidu. başqa orunlardiki söñek sunuş xetiride özgiriş bolmaydu. şuña biz aktip davalinip söñek sunuşniñ aldini élişimiz kérek.


