  7 - ayniñ 30 - küni sa’et 17 de ، xoten şehiri alar qumluq taşyoliniñ 80 kilométir yéride çoşqa bésip mañğan kiçik yük maşinisi yene bir çoñ yük aptomobilniñ keynidin kélip üsüp ، kiçik yük maşinisiniñ şopuri neq meydanda ölgen . 
xoten vilayetlik cama’et xevpsizlik ot üçürüş etritiniñ déyişiçe ، şu küni 17 din 34 minut ötkende ، veqe signalini tapşuruvalğandin kiyin derhal neq meydan’ğa yétip kelgen . bir neper qutquzğuçi xadim şu yerdiki ehvalni çüşendürüp : " biz u yerge barğanda ، 20 neççe çoşqa basqan kiçik tiptiki yük maşinisi ، balon yérilip kétiş tüpeyli yolniñ çétige toxtitip oñşavatqan  “新R0***7 nomurluq çoñ tiptiki yük maşinisiniñ keynidin kélip üsüp ، pütün yer maşininiñ tömür tesekliri bilen toşup ketken iken . biz bu şekli éğir dericide özgirip ketken yük maşinisini parçilaydiğan esvablar bilen  çuvup cesitini çiqirivalduq " dédi . 
 
﻿tömüryol bixeterlik xizmitini omumyüzlük küçeytimiz ve yaxşilaymiz 
 qatnaş tézliki cehette: sa’etlik eñ yuqiri sür’iti 350 kilométir qilip layihilen’gen yuqiri sür’etlik tömüryolda 300 kilométirliq sür’ette qatnaş؛ sa’etlik eñ yuqiri sür’iti 250 kilométir qilip layihilen’gen yuqiri sür’etlik tömüryolda 200 kilométirliq sür’ette qatnaş؛ sa’etlik sür’itini 200 kilométirğa yetküzgili bolidiğan liniyede 160 kilométirliq sür’ette qatnaş kérek. sür’iti teñşelgen poyizlarniñ bélet bahasimu muvapiq tövenlitilidu. poyiz ziçliqi cehette: yuqiri sür’etlik poyiz qatniğan deslepki mezgilde، qatnaş xeritisi bir qétimda tüzülüp، basquçlar boyiçe yolğa qoyuş çarisi qollinilidu، poyiz sani tedriciy köpeytilidu، şu asasta yéñi eslihege téximu yaxşi maslaşturulidu.
　　10 – avğust، govuyüenniñ da’imiy yiğinida، tömüryol bixeterlik xizmitini küçeytiş muzakire qilinip orunlaşturuldi hem yuqiri sür’etlik tömüryol bixeterlikini omumyüzlük tekşürüş xizmitini qanat yayduruş qarar qilindi. yiğin telipige asasen، axbarat vasitiliri pütkül tekşürüş ceryaniğa qatnişidu. agéntliqimiz muxbiri şu sevebtin tömüryol ministirliqi partguruppisiniñ şucisi، ministir şéñ guañzuni ziyaret qildi.muxbir: 23 – iyul niñbo – véncu liniyeside pevqul’adde éğir tömüryol qatnaş veqesi yüz bergendin kéyin، tömüryol ministirliqi partguruppisi tömüryol transport bixeterlik xizmitini küçeytiş üçün qandaq tedbirlerni qollandi؟
　　şéñ guañcu: veqe yüz bergendin kéyin، tömüryol tarmaqliri veqedin çoñqur savaq élip، tézdin bir yürüş tedbir qollinip، tömüryol bixeterlik xizmitini omumyüzlük küçeytti ve yaxşilidi. birinçi، yoşurun xevpni tekşürüş ve tügitiş xizmitini qanat yaydurdi. ikkinçi، her dericilik kadirlarni bixeterlikke kapaletlik qilişni hödde élişqa teşkillidi. tömüryol ministirliqi orgini kespiy kadirdin 180ni acritip، sistéma boyiçe 47 bixeterlik tekşürüş guruppisi qurup، transport 1 – sépidiki nuqtiliq orunlarni omumyüzlük tekşürüşke evetti. üçinçi، tömüryol işçi – xizmetçilirige qarita bixeterlik idiyisi terbiyisini küçeytti. tötinçi، veqedin kéyinki axiretlik işlar ve muqimliqni saqlaş xizmitini yaxşi işlidi.
　　muxbir: yuqiri sür’etlik tömüryolniñ bixeterliki milyonliğan amminiñ hayatiy bixeterlikige munasivetlik çoñ iş، uniñ bixeterlik xizmitini yaxşi işleşke sel qaraşqa bolmaydu، tömüryol tarmaqliri yuqiri sür’etlik tömüryol bixeterlikini küçeytiş üçün qandaq tedbir qollandi؟
　　şéñ guañzu: tömüryol bixeterlik xizmitini heqiqiy küçeytiş üçün، bir tereptin yoşurun xevpni tekşürüş ve tügitiş xizmitini puxta ilgiri sürüp، tömüryol bixeterlik veziyitini tézdin muqimlaşturimiz، yene bir tereptin başquruşni küçeytip، yiraqni nezerde tutup، tömüryol bixeterlikiniñ sicil muqim boluşini tirişip işqa aşurimiz.
　　yiraqni nezerde tutqanda، tömüryol bixeterlikidiki asas quruluşni küçeytimiz. birinçi، yuqiri sür’etlik tömüryol esliheliriniñ süpitini omumyüzlük östürimiz. yuqiri sür’etlik tömüryol mehsulatlirini kirgüzüşte ötkelni çiñ tutup، yuqiri sür’etlik tömüryol eslihelirini kirgüzüş icaziti، başquruşni qéliplaşturimiz. ikkinçi، yuqiri sür’etlik tömüryol qa’ide – tüzümlirini mukemmelleştürimiz. yuqiri sür’etlik tömüryol eslihelirini rémont qiliş، tekşürüş، nazaret qiliş، tizginleş، poyiz qatnaşqa teşkilleş، ciddiy ehvalğa taqabil turuş، qutquzuş، yardem bériş qatarliqlarni muhim nuqta qilip، yuqiri sür’etlik tömür yolğa alaqidar ilmiy، küçlük qa’ide – tüzümlerni tüzimiz. üçinçi، yuqiri sür’etlik tömüryol xadimlirini terbiyeleşni küçeytip، bu kesip bilen şuğullan’ğuçi xadimlarniñ téxnika، kespiy iqtidarini omumyüzlük östürimiz. tötinçi، yuqiri sür’etlik tömüryolda ciddiy ehvalni bir terep qiliş iqtidarini östürüp، yuqiri sür’etlik tömüryol esliheliride körülidiğan kaşilini bir terep qiliş layihisini mukemmelleştürimiz. beşinçi، yuqiri sür’etlik tömüryolda amanliqni saqlaş ve aldini éliş tedbirlirini küçeytip، yuqiri sür’etlik tömüryol amanliq muhitini elalaşturup، bixeterlikke kapaletlik qiliş iqtidarini östürimiz.
　　muxbir: quruluş qilinivatqan yuqiri sür’etlik tömüryol türliriniñ süpet bixeterlikige qandaq kapaletlik qilisiler؟
　　şéñ guañcu: quruluş qilinivatqan yuqiri sür’etlik tömüryol türlirini omumyüzlük tekşürüvatimiz. buniñda quruluşni ilmiy، muvapiq orunlaşturup، quruluş türliride vaqit qoğlişişni qattiq çeklep، süpet bixeterlikini nazaret qilip başquruşni küçeytip، quruluşni tekşürüp ötküzüvélişta ötkelni heqiqiy çiñ tutuş hemmidin muhim. omumen، quruluş sür’itide süpet bixeterlikini 1 – orun’ğa qoyimiz.
﻿
(1) nahiyilik qatnaş idarisi 
1956-yili 7-ayda qatnaş bölimi bolup qurulğan، 1957-yili6-ayda qatnaş bölimi quruluş bölikige qétivétilgen،1958-yili 1-ayda quruluş bölimi emeldin qélip، 
sana’et qatnaş bölimi tesis qilin’ğan.1958-yili 5-ayda emeldin qalğan. 1958 –yilniñ axirida yene sana’et qatnaş bölimi qaytidin eslige keltürülgen 1962-yili 8-ayda yeni emeldin qalğan.1981-yili sana’et qatnaş bölimi ikkinçi qétim eslige keltürülüp 1987-yili qatnaş idarisi bolup qurulğan.
(2) çaqiliq taşyol oçastikisi1965-yili 10-ayda qurulğan،  dölet yoli218-liniyisiniñ çaqiliq tevelikidiki 200klométirğa yéqin bölikini، dölet yoli 315-liniyisiniñ  çaqiliq tevelikidiki100 kilométirdin artuq bölikiniñ asraş vezipisini üstige alğan.(3) altuntağ taşyol uçastikisi1953- yili qurulğan bolup،  dölet yoli 315-liniyisiniñ  çaqiliq tevelikidiki 200 kilométirdin artuq bölikiniñ ve çaqiliq- qumul taşyoliniñ çaqiliq tevelikidiki qisminiñ asraş vezipisini üstige alğan.
(4) nahiyilik yoluçi toşuş békiti1994 -yildin ilgiri nahiyimizde muntizim yoluçi toşuş tarmiqi yoq bolup، yoluçi toşuş xizmitini nahiyilik transiport 
şirkiti üstige alğan. hazirqi yoluçi toşuş békiti 1995-yili qurulğan، şuniñdin kéyin nahiyimizniñ yoluçi toşuş xizmiti mukemmellişişige qarap yüzlen’gen. hazir nahiyimizde nahiye dericilik békettin birsi، yéza dericilik békettin 3 bar، esliheliri bir qeder mukemmel، herküni nahiye baziridin herqaysi caylarğa 13qétm növetçi maşina qatnaydu، qatnaş işliri  nahayiti ravan.

﻿zeher çekken taksi şopuri21 maşinini soquvetti

taksi şopuri çén zeher çékip xiyaliy tuyğuda maşina heydep kétivétip taksi tosiğan kişilerni özini bulimaqçi - dep oylap maşinini uçqandek heydep qaçqan ، u ğerbiy 4-aylanma yoliğa kelgende keyni-keynidin21 maşinini soquvetti . féñtey sot mehkimisi çénni xeterlik usulda cama’et amanliqiğa ziyan yetküzüş cinayiti bilen eyiblidi .
tünügün etigende çén ayaliniñ hemrahliqida sotqa kelgen . 9 din 10 minutlar ötkende31 yaşliq çén sot meydaniğa yalap élip kirilgen . sirtttin añliğuçilar ornida olturğan ayaliniñ yiğidin közliri qizirip ketkenidi . çénniñ bayaniğa asaslan’ğanda veqe yüz bergen küni etigende u zukamdap qalğaçqa sel bi’aramliq hés qilğan . şuniñ bilen u maşinini heydep doxturxaniğa barğan ، keynidinla daşiñğa kélip yüz yüenlik xiro’in sétivalğan . andin u adem az bir cayğa bérip maşinida olturupla zeherni özige okul qilğan . u adette zeherni ukul qilğandin kéyin yérim kün dem alidiken . u küni çén maşinidila aram alğan . bir çağda bireylen taksi tosmaqçi bolup maşininiñ eynikini çekken ، şuniñ bilen uniñda bulañçiğa uçriğandek xiyaliy tuyğu peyda bolğan . u derhalla maşinini öyi terepke heydigen . ğerbiy4-aylanmiğa kelgende keyni-keynidin21 maşinini soquvetken . lékin çén öziniñ qandaq qilip 21 maşinini soquvetkenlikini ésige alalmiğan . eyni çağda uniñ béşi qéyip közi qarañğuluşup ketken ، axirida nime işlar bolğinini bilelmigen . doxturxaniğa élip bérilğandin kéyinla öziniñ maşina soquvetkenlikini bayqiğan . çénniñ ayaliniñ muqim xizmiti yoq bolup ، balisi emdila ikki yaşqa kirgen iken . u sotçiğa : «men xata qildim ، men veqege uçriğanlarğa ، a’ilemdikilerge yüz kélelmeymen . sotniñ méniñ a’ile qiyinçiliqimni közde tutup keñçilik bilen bir terep qilip ، maña özümni tüzitiş pursiti bérişini ötünimen»- didi .
délo bécirgüçi teptiş : «cavabkar çén zeher çekkendin kéyin özini kontrol qiliş iqtidariniñ aciz ikenlikini éniq bilidiğan ehval astida şeherniñ asasliq ğol qatnaş liniyiside maşina heydep 21 maşinini ziyan’ğa uçritip cama’et amanliqiğa éğir tesir yetküzgen . şuña cama’et amanliqiğa ziyan yetküzüş cinayiti bilen eyiblinip mes’uliyiti sürüştürüşke tégişlik » - dep körsetti . lékin sot hökümini élan qilmidi .
veqe yüz bergendin kéyin çén a’ilisidikilerge yüz kélelmeydiğanliqini hés qilip özini öltürüvalmaqçi bolğan ، şuniñ bilen u bir dane çaqmaqni yutuvalğan . çaqmaq asan hezim bolmiğaçqa bir terep qilğuçe képilge bérilip doxturxanida davalan’ğan ، doxtur uniñ aşqazinidin çaqmaqni élip çiqarğan . veqedin kéyin taksi şirkiti ziyan’ğa uçriğan maşinilarğa tölem töligen . çénniñ xataliqini tunuş pozitsiyisi yaxşi bolup aktip tölem töligeçke çénniñ mes’uliyitini sürüştürmigen . çénniñ ayali yoldişiniñ bu işidin nahayiti azablan’ğan bolup öksüp yiğliğiniçe yoldişiniñ türmide özini asrişini ، özi ve balisidin ensirimeslikini éyitqan . hemde muxbirlarğa süretke tartmasliqini ، balisiğa dadisiniñ cinayet ötküzgenlikini bildürgisi yoqluqini éyitqan .
çén : « zeher çékivatqan yoldaşlar méniñ bu işimdin savaq élip zeher çekmeñlar . bolupmu taksi şopurliri zeherge qet’iy yéqin yolimañlar! » - didi .
yéqindin buyan zeher çékiş ، élip-sétiş qilmişliri evc élip qaldi . aşu nicisni tunci ret qolğa éliştin ilgiri bizni söyidiğan kişilirimizni oylap qoyayli ! eydiz küniniñ yétip kéliş harpisida hemmimiz birlikte zeherge qarşi turup késellikniñ aldini alayli !
﻿xelq gézitiniñ 26-iyul véncudin bergen télégrammisi: muxbirniñ véncu şeherlik xelq hökümitidin igilişiçe، 26-iyul sa’et 10ğiçe، «23-iyul» niñbo-véncu tömüryoli pevqul’adde zor veqeside qaza qilğan barliq yoluçilarniñ salahiyiti békitilgen hem qaza qilğanlarniñ axiretlik işlirini orunlaşturuş، tölem bériş xizmitimu tertiplik qanat yaydurulğan. neççe kündin buyan، tömüryol ministirliqi ve cécyañ ölkisidiki alaqidar tarmaqlar neq meydandiki qutquzuş xizmitini küçeytiş bilen birge، veqedin kéyinki işlarni birterep qiliş xizmitini omumyüzlük qanat yaydurdi. véncuniñ luçéñ rayonidiki 24 méhmanxana a’ile tavabi’atliri bilen alaqilişiş ve ularni orunlaşturuş nuqtisi qilip belgilendi، xizmet guruppisidikiler eñ zor tirişçanliq bilen qaza qilğanlarniñ a’ile tavabi’atliriğa teselliy berdi. şuniñ bilen birge، kimliki ve a’ile tavabi’atliriniñ tonup bérişi qatarliq usullar arqiliq qaza qilğuçilarniñ salahiyiti békitildi، muxbir xever bergen’ge qeder، qaza qilğan 39 yoluçiniñ kimliki pütünley békitilip bolun’ğan hemde hemmisiniñ a’ile tavabi’atliri bilen alaqe qilin’ğan.
　　qaza qilğanlar tölimini kéñişiş xizmitimu ilgirileşke érişip، bügün çüştin kéyin qalduq işlarni birterep qiliş guruppisi veqede qaza qilğuçi lin yenniñ a’ile tavabi’ati bilen tölem sommisi üstide kélişti. bu، muşu qétimliq veqeniñ tölem mesilisi üstide érişilgen tunci netice bop qaldi. şinxua agéntliqiniñ 26-iyul véncudin bergen télégrammisi: muxbirniñ 26-çésla «23-iyul» niñbo-véncu tömüryoli pevqul’adde zor veqesiniñ qalduq xizmetlirini birterep qiliş guruppisidin igilişiçe، bu qétimqi veqede qaza qilğanlarğa bérilidiğan tölemniñ ölçimi alliqaçan békitilip bolun’ğan.
　　«23-iyul» niñbo-véncu tömüryoli pevqul’adde zor veqesiniñ qalduq xizmetlirini birterep qiliş guruppisiniñ mes’uli munularni bildürdi: bu qétimqi veqede qaza qilğan herbir yoluçiğa béridiğan tölem govuyüenniñ «tömüryol qatnişi veqesidin ciddiy qutquzuş ve uni tekşürüp birterep qiliş nizami» ve «tasadipiy yarilan’ğan tömüryol yoluçilarni suğurtilaş nizami»ğa asasen، belgilendi hem emeliy ehvalğa asasen، ademni asas qiliş prinsipi ve insanperverlik rohi boyiçe herbir qaza qilğuçiğa 500 miñ yüendin acritildi.


