beziler turba süyini bivaste içişni yaxşi köridu. bolupmu hava issip ketken، tola terleydiğan، asan ussaydiğan yaz künliri turbini éçipla doñğiyip، turbiğa éğizini apiripla bivaste içidiğan yaki muzdek su içip usuluqni basimen dep، turbidin élipla içidiğanla xéli bar. ular turba süyi qatlamu – qatlam süzüş، ténduruş، dézifiksiyileş basquçliridin ötüp andin kélidu. şuña uni içivérişniñ héçqandaq zeheri yoq dep qaraydu. emeliyette bu xata qaraştur، heqiqetenmu turba süyi bir qatar süzüş dézinfiksiyileş basquçliridin ötüp andin qoyup bérilidu ve bizniñ işlitişimiz üçün teminlinidu. yeni su yer astidin tartip çiqirilğandin kéyin، süzilidu aqartiş paraşuki terkibide (xilorluq hak bar)، suyuqlandurulğan xilor arqiliq yer tektidin tartilğan su dézinfiksiyilinidu. lékin undaq dézinfiksiyileş tertipliriniñ boluşila suniñ bixeterlikini kapaletlendüridiğan amil emes çünki suniñ su tarqitiş ponkitlirida qançilik derice، süpet، seviye، dézinfiksiyilen’genlikini héçkim bilmeydu hem héçkim uniñ süpetlik، mutleq işençilik yaki emeslikige höküm qilalmaydu. çünki dézinfiksiyileş ceryaniğa tesir körsitidiğan nurğun amillar suniñ dézinfiksiyileş süpitini çeklep qoyidu. mesilen: bezi aqartiş paraşukliri uzun muddet turup qalsa yaki uçuq qalsa، him saqlanmisa uniñ dézinfiksiyileş süpiti tövenlep kitidu، aqartiş paraşuki muvapiq miqdarda sélinmisa dézinfiksiyileş süpetlik bolmaydu، yene élip tartilğan suniñ süpiti bilen paraşukniñ séliniş miqdariniñ mas nisbette boluş – bolmasliqini suniñ dézinfiksiyiliniş süpiti belgileydu. démek nurğun amillarni nezerde tutqanda biz turbidin élip işlitivatqan suni pakiz bixeter dep ketkili bolmaydu. yeni bir noqtidin oylaşqanda yer astidin tartilğan su eslide belgilik muddet tindurulup، süzüldürülüp toxtitilip andin tarqitilsa uniñ terkibidiki nurğun arlaşma çökme maddilar tinip، süzülüp qépqalatti yaki parğa aylinip kételeytti. lékin nopusniñ éşişi su işlitidiğan orun، éhtiyaciniñ şiddet bilen köpüyişi neticiside bezi hallarda hetta bir yaqtin tartip، bir yaqtin dézinfiksiyilep bir yaqtin suni tarqitip aran ötküzidiğan ehvallarmu körülmekte. elvette mundaq ehvalda turbidin kelgen suniñ süpitge héçkim hödde qilalmaydu. su tarqitiş ponkitidin taki sizniñ öyiñizdiki turbidin çüşkiçe bolğan arliqta su qandaq turba yolliridin mañidu. turba yolliri datlişamdu – yoq، su üzlüksiz ayliniş ceryanida turba yollirida qançilik çökme، qalduq maddilarni hasil qilidu buniñ qançilikini özi bilen bille élip kilidu، elvette bumu biz höküm qilalmaydiğan، hödde qilalmaydiğan .amillardur. yuqiriqi bir qançe tereplik ehvallarni nezerge alğanda، turba süyini mutleq bixeter işençlik dep ketili bolmaydu. işenmisiñiz turba süyini bésim bilen éçip bir çillek su élip qarap béqiñ. şarqirap çü şivatqan suda ap’aq köpükçe duğlarni körüsiz hem uşşaq ، tolimu uşşaq maddilarniñ téz sür’ette heriket qilivatqanliqini körüsiz. siz buni aqartiş paraşukliriniñ tesiri déginiñizdimu، tébbiy ilim aqartiş paraşukiniñmu adem bedinige belgilik miqdarda zereri barliqini tekitleydu. şuña buni tindurup، mumkin bolsa qaynitip، dézinfiksiyilep pakizlap içişni teşebbus qilidu. izçil turba süyi işlitidiğan turbiniñ süyini bivaste qaynitidiğan çeynek – çökünlerniñ astida bir qevet qélin çökme madda hasil bolidu. lékin kün nuri körgen aptapta dézinfiksiyilen’gen، su – östeñ، derya süyini şu çeynekke élip bir – ikki qétim qaynatsiñizla çökme maddilar toluq acirap çüşüp kétidu. mana buniñdin körivélişqa boliduki، herqançe dézifiksiyilen’gen teqdirdimu، çökmiler ve yaki adem bedinide başqa ğeyri çökme، taş، zeherlik ri’aksiye peyda qilğuçi terkib maddilar qalidu. uyğur tébabitide öt ، börekke çüşken taşni derya süyi içiş arqiliq çüşürüş mumkinliki tekitlinidu. hergizmu turba süyi içiş arqiliq emes، belki beden’ge çüşidiğan türlük taşlarniñ menbesini izçil turba süyi içiştin köridu. buniñ ilmiy asasi qançilik boluştin qet’iynezer، emma biz yenila uni inkar qilişqa amalsizmiz. çünki turba süyi kün körmeydu، terkébidiki zeherlik madda terkibler tebi’iy yusunda dézinfiksiyilenmeydu. belki xémiyilik usulda dézinfiksiyilinidu، buniñ bilen beribir paydiliq terkibler yoqap، peyda bolmasiliqqa tégişlik yeni bezi ziyanliq maddilarmu hasil boluşi tamamen mumkin. turba süyini içişke toğra kelgende qaynitip içiñ، tindurup içiñ، ususluq sizde bolğandek salametlikmu sizge lazim.﻿hamilidar ayallar bilişke tégişlik işlar
    1. hamilidar ayallar seyle qilip berse paydiliq. bezi ayallar hamilidar bolğandin kéyin heriket qilişi qulaysiz bolğaçqa، kün boyi öydin çiqmaydu، az heriket qilidu. emeliyette boyidin acrap kétiş xahişi bar bezi ayallardin başqa hamilidar ayallar her küni etigen ve keçte melum vaqit seyle qilişni taki buni bala tuğulğan’ğa qeder davamlaşturup berse، tuğutqa paydiliq.
    2. hamilidarliq mezgilide tömür، sink toluqlaş zörür. tömür qan qizil aqsilini biriktürüşke zörür madda. tömür yétişmise، asanla tömür yétişmesliktin bolğan kem qanliq körülidu. sink hamiliniñ méñisi ve nérva sistémisiniñ yétilişige kapaletlik qilidiğan asasiy zörür élémént. adette tömür bilen sinkni bille toluqliğanda، sinkniñ beden’ge sümürülüşige tosqunluq qilidu. şuña tömür terkiblik yémeklikler bilen sink terkiblik yémekliklerni ayrim istémal qiliş lazim.
    3. hamilidar ayallar soğuq içimliklerni köp içse ziyanliq. hamilidar ayallar da’im éğizi quruğandek hés qilip، soğuq içimliklerni köp içidu. hamilidarliq mezgilide ayallarniñ aşqazan – üçey yolliri soğuq nersilerniñ ğidiqlişiğa nisbeten sezgür bolidu. soğuq içimliklerni köp içse، aşqazan – üçey qan tomurliri tuyuqsiz tariyip، aşqazan suyuqluqiniñ acrilişi aziyip، hezim qiliş iqtidari acizlişidu. şuniñ bilen iştihasizliq، hezim qiliş naçarlişiş، iç sürüş، hetta aşqazan tariyiş، qorsaq qattiq ağrişqa seveb bolidu. hamilidar ayallar soğuq içimlikni köp içse، hamiligimu paydisiz bolup، hamile tinçsizlinidu، bu، hamiliniñ yétilişige naçar tesir körsitidu.
    4. hamilidar ayallar yelqazan tamiqi istémal qilsa ziyanliq. yelqazan tamiqi yéyişte kişiler hemişe göş parçiliri، köktatlarni qaynavatqan şorpiğa çilap élipla yeydu. bundaq qilğanda göş، köktat terkibidiki parazit qurt liçinkiliri üçey divari arqiliq qan’ğa ötüp، pütün beden’ge tarqilidu. buniñ bilen parazit qurt liçinkiliri bala hemriyidin  ötüp hamilini yuqumlanduridu، éğir bolğanda، hamile aniniñ boyidin acrap kétidu، hamile qorsaqta ölüp qalidu yaki hamile méñisiniñ yétilişi tosqunluqqa uçrap، her xil ğeyriylikler körülidu.
    5. hamilidar ayallar kola içimlikini içse ziyanliq. kola içimlikiniñ terkibide koffé’in köp bolup، hamilige naçar ré’aksiyilerni keltürüşi mumkin. hamile koffé’in’ğa sezgür kélidu. hamilidar ayallar kola içimlikini köp içse، koffé’in hamile qéni arqiliq hamiliniñ ténige tesir körsitip، hamiliniñ zeherlinip ğeyriy yétilişini، mesilen: put – qol barmaqliri az boluşni، hamiliniñ aniniñ boyidin acrap kétişi، qorsaqta ölüp qélişiğa seveb bolidu.
    6. hamilidar ayallar ademgiyah istémal qilsa ziyanliq. ademgiyah quvvet toluqlaydiğan ésil ösümlük bolsimu، hamilidar ayallar uni uzaqqiçe، köp istémal qilsa، suluq işşiq ve yuqiri qan bésim körülidu، éğir bolğanda cinsiy yol qanap، boyidin acrap kétişke seveb bolidu. uniñdin sirt، hamilige nisbeten éytqanda، hamiliniñ ademgiyahqa çidaşliq bériş iqtidari nahayiti aciz bolğanliqtin، hamilidar ayallar ademgiyahni köp istémal qilsa، hamiliniñ ölüp kétiş xevpi éşip kétidu.   
﻿  bu yil 11 – ayniñ 17 – küni baş qişniñ başlinişi. yéqinda soğuq havaniñ cenubqa tesir körsitişi bilen guylinda uda ikki kün yamğurluq havarayi körüldi. cuñgo tébabiti dorigerliki univérsitéti 1 – tarmaq doxturxanisi méhir – şepqet mutexessisler binasi söñek bölüminiñ mudir viraçi vañ miñcyéniñ körsitişiçe، rématizimliq buğum yalluği bimarliri baş qişta tiz buğumini asraşqa alahide ehmiyet bérişi، sağlam kişilermu aldini éliş tedbirini qollinişi lazim iken.
   tizni issiq tutuş، toñlatmasliq
   vañ miñcéy mundaq dep körsetti: soğuq، nem hava ve soğuq su rématizmliq boğum yalluğini peyda qilidu. şundaqla rématizmliq boğum yalluğiğa giriptar bolğan kişilerniñ késilini téximu éğirlaşturuvétidu. şuniñ üçün rématizmliq boğum yalluği bimarliri herqaçan hava rayiniñ özgirişige diqqet qilip، soğuq éqim kirgende yaki hava rayida özgiriş bolğanda qélin kiyinip soğuq ötüp kétiştin saqlinişi، imkan bar soğuq suğa yolimasliqi kérek.
   doxtur vañ miñcyé yasinip yürüşni yaxşi köridiğan birqisim xanim – qizlarğa tövendikilerni alahide eskertti: hava soğuq künlerde xanim – qizlar köñlek kiymesliki، bolupmu rématizm xaraktérlik tiz boğumi yalluğiğa giriptar bolğanlar hava témpuraturisi 16 sélsiye giradustin töven bolsila qélin kiyinişi، hetta tizliq kiyip tiz buğumini asrişi lazim. 
   ayağ paşnisi bek égizmu، bek pakarmu bolmasliq
   tiz boğum yalluği bimarliri rahet ayağni tallap kiyişi kérek. ayağniñ paşnisi bek égiz yaki bek pakar bolsa oxşaşla ularğa muvapiq kelmeydu. tüz paşniliq ayağ kiyip yol mañğanda beden éğirliqi tapan’ğa çüşidu. méñiş vaqti uzun bolsa impulsliq küçniñ tapan، oşuq، tiz، yanpaş، bel qatarliq orunlarğa bolğan tesiri tekşi bolmaydu. bu ehval uzun’ğiçe davamlaşsa boğumlarğa tesir körsitip، boğum yalluğini peyda qilidu. şuniñ üçün vañ miñcyé doxtur eñ yaxşisi rahet، çemi élastikiliqqa ige ayağ kiyip، éğirliqniñ boğumğa bolğan bésimini yeñgillitişni teşebbus qilidu. 
doxtur vañ miñcyé yene xanim – qizlarğa uzun muddet öre turğan yaki mañğanda imkan bar égiz paşniliq ayağ kiymeslik، tiz boğumiğa bolğan bésim ve sürkilişni azaytişni eskertidu.
   heriket miqdari yénik boluş، éğir bolmasliq
   kündilik turmuşta noqul ayağla emes، tenterbiye heriketlirimu tizni zeximlendüridu. doxtur vañ miñcyé  mundaq tekitlidi: boğumlar uzun vaqit bir xil halette turmasliq، tizni égiş، sozuş herikitini qariğularçe işlimeslik، amal bar boğumğa çüşidiğan bésim ve sürkilişni azaytip، uzun vaqit zoñziyip olturuş، öre turuş، yükünüp olturuş، tağqa yamişiş، yiraq musapini piyade bésiş qatarliq boğumğa ziyanliq bolğan éğir heriketlerdin saqliniş kérek. uzun muddet teyciçüen bilen şuğullan’ğanlar asanla boğum yalluğiğa muptila bolidu، şuña ular heriket qilğanda hasa، tizliq، méñiş maşinişi qatarliqlardin paydilinişi lazim. 
   doxtur yene eñ yaxşisi su üzüş، vélisipit miniş، gimnastika oynaş qatarliq boğumğa bésim çüşmeydiğan yeñgil heriket bilen şuğullan’ğanda tiz boğumini asriğili bolidiğanliqini tekitlidi. 

﻿  cuñgo tébabitide tal ve aşqazan sağlamliqniñ ‹‹yiltizi›› dep qarilidu، eger tal ve aşqazan ze’ipleşse، nurğun késel peyda bolidu. şuña، tal ve aşqazanni asraş sağlam ve küçlük boluşniñ aldinqi şerti.
tal ve aşqaziniñiz sağlammu؟ buni biliş üçün tövendiki ezalarni közitip béqiñ:
   1.kalpuk. tal ve aşqazini yaxşi kişilerniñ kalpuki qizil، nem، siliq ve parqiraq kélidu؛ tal ve aşqazini naçar kişilerniñ kalpuki tatirip turidu، qizilliq bolmaydu، qurğaq bolup asan yérilip kétidu. ağzi puraş، çiş miliki işşip ağriş qatarliq alametler köpinçe tal ve aşqazanniñ hezim qiliş iqtidariniñ ze’ipliki bilen munasivetlik bolidu. bulardin başqa، uxliğanda şölgey éqişmu tal ze’iplikiniñ ipadisidur.
   2. burun. dimağ qurğaq boluş، puraş sézimi yoqiliş، burundin su éqiş، burun qanaş، burun lipildiki qiziriş ve burunniñ uçi kökiriş bilen bille، qorsaq ağriş qatarliqlar köpinçe tal ve aşqazanniñ ze’iplikidin bolidu. 
   3. köz. tal ve aşqazan ze’ipleşse، asanla mağdursizliq körülüp، cigerge tesir yétip، köz asan çarçaydu، nersilerni éniq körelmeydu. bulardin başqa tal bilen adem téniniñ suyuqluq sümürüşiniñ munasiviti zor bolğaçqa، da’im köz qizirip işşiş، yüz işşiş qatarliq alametler körülse، talda mesile körülgenlikiniñ alamitidur.
   4. qulaq. tal ve aşqazanniñ ze’iplişişi börek ze’iplişişni peyda qilidu. kişi ziyade çarçap ketkende yaki keypiyati naçarlaşqanda، tal ve aşqazan ze’iplişidu. bolupmu etiyazda cigerniñ harariti éşip kétip adem térikkek bolup qalidu. tal ve aşqazanda teñpuñsizliq körülgende، put – qol muzlaydu، mağdursiz hés qilidu، bezide içi süridu.
   aşqazan ağriqiniñ köpinçisi yémek – içmekniñ tizginlenmesliki bilen munasivetlik bolidu، tal ağriqi ziyade çarçaş bilen munasivetlik bolidu.
   tal ve aşqazan üçtin qorqidu. birinçi، xamdin، ikkinçi، soğuqtin، üçinçi، çiñqiliştin. her xil soğuq içimlik، xam köktat، méve – çivimu bedenni sovutup، tal ve aşqazanni asanla zeximlendürüp qoyidu. bek aç، bek toq yürüşmu tal ve aşqazanni asanla zeximlendüridu.
   bezi dorilarmu tal ve aşqazanni asanla zeximlendürüp qoyidu. tömür(Ⅱ )sulfat، aminofillindek ğerbçe dorilar tal ve aşqazanni ğidiqlap، köñül ayniş ve yanduruşni peyda qilidu؛ gu’anétidin، propranolol qatarliqlar içini sürgüzidu؛ aspirin، natriy salitsilat qatarliqlar aşqazan ve 12 barmaq üçey yarisi qanaşni peyda qilidu. osma yiltizi، lyuşénven komiliçidek tebi’iti soğuq cuñyiçe dorilarni téni soğuqtin ze’ipleşken، da’im içi süridiğanlar uzaq muddet istémal qilişqa bolmaydu.
     tal ve aşqazan yumşaq yémekliklerni yaxşi köridu. tetqiqatlarğa qariğanda، yémekliklerni yumşaq çaynap yéyişni uzaq muddet davamlaşturup berse salametlikke paydiliq.
   töt pesilniñ özige xas kütünüş usuli bolidu. etiyazda çüçümel yémekliklerni azraq، piçekgül، banan ve çilan qatarliq tatliq yémekliklerni köprek yéyiş arqiliq talni quvvetleş، yaz künliri purçaq türidikilerni köprek yéyiş، baş küzdin başlap umaçni köprek içiş kérek. qişta soğuqniñ tesiridin aşqazan ğidiqlinip، aşqazan kislatasiniñ acrilip çiqişi küçiyip kétidu، şuña، eñ yaxşisi baldur uxlaş ، aptapqa köprek qaqlinip bedenni illitiş، aşqazan ve talni qoğdaşniñ eñ yaxşi usuli.


﻿tériniñ yiriklişip kétişi havadiki nemlikniñ tövenlep ketkenlikidin bolup ، bu vaqitta tére téximu qurğaqlişip kétidu ، tériniñ ilastikiliqi acizlap ، xünük bolup qalidu. şuña xanim – qizlar bundaq vaqitta tére qurğaqlişişniñ aldini alidiğan çare– tedbirlerni qolliniş kérek. nemlikni saqlaşta yuquri dericilik su toluqlaş yüzlüki، hesel ve örük méğizi méyiğa muvapiq miqdarda un arilaşturup melhem qilip yüzge çaplap bers e، yaki nemxuşluqi yuquri bolğan tére nemleştürüş vazilin méyi sürüp berse، qurğaq térige su toluqlaşqa paydiliq . 
térisi qurğaq xanim – qizlar qiş peslide yüz yuyuş suyuqluqini köp işletmesliki kérek . künde peqet bir qétimla yüz yuyuş suyuqliqida yüz yuyuşi، terkibide hesel، kala süti ve vitamin ُE qatarliqlar mol bolğan yüz yuyuş suyuqluqini tallap işlitişi kérek . qurğaq téride su intayin kemçil bolğanliqtin، yüz tazilaş suyuqluqida yüzni köp yuğanda، tériniñ nemlikige kapaletlik qilğili bolmaydu، künde keçte bir qétim işlitip، etigini ornidin turğandin kéyin ilman su bilen yüzni yuyivetsila bolidu. 
yüzni yuyup bolğandin kéyin، nemleştürüş türidiki suni işlitiş kérek . adette nurğun xanim – qizlar، buniñğa ançe étivar bermeydu. yüzge nemleştürüş türidiki suni sürüp bergende tériniñ tartişip qélişiniñ aldini alidu hem tére üçün bir qevet asraş perdisi şekillinidu. tére qurğaqlişip bolğanda tedbir qollanmastin، eñ yaxşisi tére nem vaqittila su toluqlaydiğan، yuquri nemlikke ige maylarni sürüş kérek. qiş peslide téridiki su terkipler asan yoqap kétidu، kündüzlük ve kéçilik maylarmu tériniñ çoñqur qatlimiğiçe siñip kirelmeydu، şuña her heptide az bolğanda bir qétim nemlik toluqlaydiğan yüzlük işlitiş lazim. 
bazardiki teyyar yüzlük mehsulatlirisdin başqa، elvette yene tebi’iy matériyallardinmu paydilinişqa bolidu. mesilen، çay yopurmiqiniñ térini nemleştürüş roli bar. qizil çay yopurmiqi terkibide vitamin Cmol bolup، qérişqa qarşi turuş ünümi bar. qizil çay yopurmiqi bilen şékerniñ her ikkisidin 20 gram élip qaynaq suda arlaşturup، andin yene azraq un qoşup umaç haletke keltürüp، heptide ikki qétim yüzge sürüp berse، bir ay içide tére yumran haletke kélidu، uniñdin başqa a’ilide mévidin teyyarlan’ğan yüz asraş melhemlirimu tériniñ nemlikini aşuruşta ünümlük rol oynaydu .
