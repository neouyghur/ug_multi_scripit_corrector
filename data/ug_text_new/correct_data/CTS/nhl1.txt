

maşiniñizni qar-muz yolida qandaq heydeşni öginivéliñ 
qiş pesliniñ yétip kélişi bilen،şimalniñ havarayiniñ qar -muzluq pesilni kütüvaldi، şuñlaşqa biz sizge tekitlimekçi bolğinimiz qandaq qilip qar -muzluq yollarda amraq  aptomobiliñizni  bixeter heydeştür.
eñ muhimi sür’etni astilitip yol yürüş،qar -muzluq pesilliride aldin mölçerleşke bolmaydiğan amillar köp bolğaçqa ،asta sür’ette yol yürgende türlük mesililerge höküm qilişta yéterlik vaqitqa érişip arqiliq yoluqqan mesililerni toğra bir terep qilğili bolidu. aptumat siz xotluq maşinini heydigüçi  şopurlar nisbeten qar -muzluq yollarda aptomobilni qozğatqanda  moftini asta quyup bériş، may tepkisige yénik dessep may bériş kérek.hergizmu meşğulatni qarmu qarşi qilmasliqi kérek. bundaq bolğanda aptomobilni qozğitişqa tesiri bolupla qalmastin belki yene aptomubilniñ téyilip kétişi،rolniñ kontrolluqini yoqitip başqa aptomobilğa soqulup kétişidek aqivet kélip çiqidu؛eger aptumatik xotluq aptomobil bolsa،yene kélip aptomobil özide qar -muzda yol yürüş qurulmisi bolsa çoqum bu qurulmiğa yötkep heydeş kérek.
aptomobil tormuzni toğra işlitişni öginivélişimu qiş peslide maşina heydeşte şopurğa yardimimu nahayiti çoñ. aptumatik aptomobilğa nisbeten éytqanda maşina toxtaqliq halettin başqa vaqitta amal bar aptomobilni xalasta kétip bérip tormuzlimasliq lazim،çünki xotqa séliqliq halette yol yürüvatqan aptomobilni tormuzliğanda aptomobil mator öziniñ sür’et çeklimisige tayinip aptomobilniñ sür’itini astilitişqa yardem béridu.ABS qurulmisi bolmiğan aptomobillarğa nisbeten éytilğanda xalasta yol yürüvétip tormuzlaşqa téximu bolmaydu،çünki sella kontrol qilalmisaq،asanla maşina baluni ABS qurulmisi teripidin qésivélindu-de aptomobil roli kontirolliğini yoqitip aptomubilniñ öz ixtiyariğa asasen yol yürüp kétişini keltürüp çiqirip yaman aqivet peyda qilidu؛qul tormuz téximu işlitişke mas kelmeydu،çünki qol tormuz peqet aptomubilniñ keyni çaqini tormuzlaş rolini oynaydu،bundaq bolğanda aptomobil keyni qismi ikki terepke çayqiliş xetiri kélip çiqidu،bundaq vaqitta maşina rolini kontrol qiliş téximu teske çüşidu.eñ toğra usul aptomobilni xotqa séliqliq halette tormuzlaş ،yene kélip biraqla tormuz tepkisige dessep çüşürvetmeslik،çoqum asta -asta küç bérip desseş lazim. eger biraqla tormuzni dessigende aptomobil matori maşina çaqi aylinalmasliq sevebidin oti öçüp qilişi mumkin،bundaq halettimu aptomobil kontrolluqini yoqitişi éhtimali bolidu. eger yoqiri sür’ette aptomobil sür’itini ciddiy astilatmaqçi bolsaq tormuzlaş ve xotni yuqiri xuttin töven xotqa sérip çüşürüş arqiliq astilatmaq bolidu.
    undin başqa،yaxşi bolğan körüş da’irisini saqlaşmu intayin muhim.qarliq،tumanliq qiş peslide körüş dericisi töven boluştin sirt yene aptomobil içi-sirtiniñ timpuratora perqi çoñ bolğanliqtin aptomobil eyniki asanla horlişivalidu، bundaq ehvalda çoqum aldi ve keyni eynekniñ hor yoqitiş kunupkini éçip،aptomobil  pardin  hasil bolğan isiriq şamalni aldi eynek yönilişige qarap mañdurup şu arqiliq yaxşi bolğan körüş muhitini saqlaş lazimdur.
     axirida tekitleydiğinimiz şuki ، qiş peslide yol yürgende öziñiz hem başqilarğimu belgilik ariliq ilip quyuñ،hergizmu yol tallaşmaq.her qandaq vaqitta aldi tereptiki maşina bilen yéterlik bixeter ariliqni saqlañ،ehvalğa yoluqqanda aldin’ala sür’etni astilitiñ.eger aldiñizdiki aptomobil tormuz qilğan haman may tepkisini quyuvétip،tormuzlaşmaq hazirliniş. ciddiy tormuz tutqanda arqiñizdiki maşiniğimu diqqet qilip quyuñ ،eger arqidiki maşina sizge bek yéqin bolsa tormuzlaş ariliqinimu başqilarğa amal qilip élip quyuñ،arqidin qoğlap soquvéliş gerçe qarşi terepniñ xataliqi bolsimu aptomobil öziñizniñ، ziyan haman sizgimu bolidu elvette
 

﻿

yuqiri sür’etlik yoldiki qanun’ğa xilap on türlük qilmiş nuqtiliq tertipke sélinidu 
aptonom rayonluq aliy dericilik taşyol qatnaş saqçi tarmaq etriti öktebirniñ axiriğiçe turpan - taqirtağ (daxuañşen) aliy dericilik taşyoli ve ürümçi - küytün yuqiri sür’etlik taşyolida 80 kün yol qatnişi bixeterlikini merkezleştürüp tertipke séliş herikitini qanat yayduridu. 
   igilinişiçe، bu qétimqi heriket asasliqi belgilen’gen sür’ettin aşurup aptomobil heydeş، qanun’ğa xilap aptomobil toxtitiş، harğin halette aptomobil heydeş، yol igileş، quruluş qilivatqan yol bölikide qanun’ğa xilap halda sür’etni aşurup aptomobil heydeş، yoluçilarni normidin artuq éliş، haraq içip aptomobil heydeş، bixeterlik tasmisi taqimasliq، piyadilerniñ yuqiri sür’etlik taşyolda méñişi qatarliq qatnaş qa’idisige xilap on türlük qilmiş ter tipke sélinidiken. yette kişiliktin yuqiri yoluçi toşuş aptomobili، kiçik tiptiki yük aptomobili، xeterlik ximiyivi buyum toşuş aptomobili nuqtiliq tekşürülidiken.

‹‹şincañ qanunçiliq géziti››din élindi
 

yuqiri sür’etlik yoldiki qanun’ğa xilap on türlük qilmiş nuqtiliq tertipke sélinidu 

aptonom rayonluq aliy dericilik taşyol qatnaş saqçi tarmaq etriti öktebirniñ axiriğiçe turpan - taqirtağ (daxuañşen) aliy dericilik taşyoli ve ürümçi - küytün yuqiri sür’etlik taşyolida 80 kün yol qatnişi bixeterlikini merkezleştürüp tertipke séliş herikitini qanat yayduridu. 
   igilinişiçe، bu qétimqi heriket asasliqi belgilen’gen sür’ettin aşurup aptomobil heydeş، qanun’ğa xilap aptomobil toxtitiş، harğin halette aptomobil heydeş، yol igileş، quruluş qilivatqan yol bölikide qanun’ğa xilap halda sür’etni aşurup aptomobil heydeş، yoluçilarni normidin artuq éliş، haraq içip aptomobil heydeş، bixeterlik tasmisi taqimasliq، piyadilerniñ yuqiri sür’etlik taşyolda méñişi qatarliq qatnaş qa’idisige xilap on türlük qilmiş tertipke sélinidiken. yette kişiliktin yuqiri yoluçi toşuş aptomobili، kiçik tiptiki yük aptomobili، xeterlik ximiyivi buyum toşuş aptomobili nuqtiliq tekşürülidiken.

‹‹şincañ qanunçiliq géziti››din élindi
 

﻿

tumanliq künlerde yol yürüşte diqqet qilidiğan işlar 
1.tumanliq künlerde yol  yürgende eger körüşke boldiğan ariliq 1kilométir bolğanda .çoqum tuman çiraq bilen çoñ çiraqni yéqiş lazim.çoñ çiraqni yaqqanda aldi tereptiki maşinini éniq körüş bilen birge eñ muhimi aldi tereptiki maşiniğa agahlanduruş rolini oynaydu. undaq bolmiğanda aldi tereptiki maşina tuman çoñ ehvalda yol birleşken vaqitta  arqidiki maşinini bayqiyalmay oñayla qatnaş hadisisi kélip çiqidu.
2.tumanliq kéçide çoñ çiraqni yandurmasliq lazim.çünki çoñ çiraq lahiylinişte çoñ da’irini yorutuş üçün lahiyelen’gen،şuña tumanliq kéçide oñayla nur çéçiliş yüz bérip aldi terep tütek halette körünüp şopurlar aldi terepni éniq körelmey qalidu.
3.eger tuman davamliq keñ da’iride qaplan’ğanda aldi terep tuman çiraqni yéqiş lazim.aldi tuman çiraq ikki tipqa bölünidu.bir xili sériq reñlik yorutuş tipi. bu tip asasliq sériq  nurniñ küçlük yorutup kiriş xususiyitige asasen aldi terepni éniq körüş meqsitige yétiş.yene bir xili aptomobil aldi asti terepni yorutuş tipi bulup asasliq  aptomobil aldi terep yéqin  da’irini yorutuş bulup bu tipimu işlitişke  intayin qulayliqtur.
4.eger körüş ariliqi 100 métirğimu toşmiğanda،aptomobil sür’itini astilitiş bilen birge  çoqum agahlanduruş  çiriğini yanduruş lazim.birinçidin   sériq nurniñ nur ötküzüş alahidiliki küçlük. ikkinçidin، çaqnap yanidiğan çiraq keynidiki şopurlarniñ közige tesir körsitip şu  arqiliq agahlanduruş rolini oynaydu.
5. eger tumanliq künlerde yuqiri sür’etlik taş yolda yol yürgende ،sür’etni bek astilitip yol yürmeslik kérek .çünki bundaq bolğanda oñayla arqidiki maşina  soqulup kétiş hadisisi yüz béridu. eger ensireş bulup yol yürelmigende  aptomobilni çoqum  ciddiy maşina toxtitiş belvéğiğa toxtitip agahlanduruş çiriğini yéqip quyuş andin50--100 métir ariliqqa nur çaçidiğan esvab yaki üç burceklik agahlanduruş taxtisi quyuş lazim. uniñdin başqa aptomobildiki yoluçilarni maşinidin çüşürüp yuqiri sür’etlik taş yoldiki qoğdaş belvéğidin ötküzüp  yol sirtida saqlaş lazim. çünki köp hallarda nurğun kişiler  aptomobil içide olturğaçqa  keynidin maşina kélip soqulup şu sevebtin hayatidin ayrilğan.
 

﻿

may serpiyati bek yuqiri bolup kétiştiki sekkiz türlük sevep 
balonniñ upraş dericisige étibar bériş eñ muhim

siz maşiniñizniñ may serpiyatiniñ adettiki çağlarğa qariğanda éşip ketkenlikini his qilsiñiz، bu maşinida mesile körülgenlikidin dérek béridu، undaqta siz tövendiki sekkiz türlük sevep üstidin izdinip baqsiñiz bolidu.

1. balonniñ upraş dericisini tekşürüp körüñ. egerde balon qattiq uprap، çaq da’im téyilip quruq aylan’ğanda، may serpiyat miqdarini aşuruvétidu. 

2. egerde siz yol yürivatqanda maşiniñizniñ sérilip méñiş ariliqi körünerlik halda azayğan bolsa، bu vaqitta balonniñ yel bésiminiñ bésim ölçimige muvapiq kelgen - kelmigenlikini tekşürüp körüñ. egerde balonniñ yéli yéterlik bolmiğanda، may serpiyatini aşurivétidu.

3. eger siz yol yürivatqanda yaki maşinini qozğatqanda، balundin ğeyriy avaz çiqsa، bu vaqitta oqqazan ve maşina tormuz sistémisida kaşila bar - yoqliğini vaqtida tekşürüp körüñ. egerde çaqniñ aylinişi normal bolmisa، maşina sür’itige tesir körsitip، may serpiyatini aşuruvétidu. 

4. moftini ( li xéçi ) dessigende maşina téyilsa matorniñ ayliniş sani yoqilidu. eger siz sür’etni yuqiri kötürgende matorniñ tézlik sçotçiki tézlikte éşip، eksiçe maşina sür’itiniñ éşişi nahayiti asta bolsa، bu mofta téyilğanliq bolup، mofta yapraqçisi، mofta bésiş taxtisi( li xéçi pyen ) ve uçqur çaqni ( féy lun ) almaşturuş kérek.

5. maşiniñiz 20-30 miñ kilométir yürüp bolğanda، da’im silindirniñ ( çigañ ) bésimi yéterlik bolmisa، bu çağda may serpiyat miqdari körünerlik éşip kétidu. bundaq kaşila körülgende، matorni çoñ rémont qilduruşqa toğra kélidu. 

6. gaz çiqiriş turbisidin ( pey çigüen ) qara is çiqip، may serpiyati yuqiri bolup kétiş ehvali körülse، karbyuratorni ( xuayovçi ) tekşürüp körüş kérek. egerde karbyorator bek paskina bolup ketken bolsa، tazilaş dorisini bivaste karbyuratorğa pürkep tazilaş kérek، egerde yenila qara is çiqivalsa، karbyuraturni söküp élip tazilaş kérek.

7. egerde siviç ( xoxuasey )ni bek uzaq işlitip ketkende، may serpiyat miqdari éşip kétiş ehvali körilidu. çünki siviç buzulğanda ot yéqiş iqtidari tövenlep، maşininiñ sür’et tézlinişi astilap، mayniñ serpiyat miqdarini körünerlik aşuruvétidu، şuña siviçni almaşturuvétiş lazim. 

8. maşininiñ tépmuraturini kontrol qiliş véklyuçatéli ( vénkoñ keygüen ) ve térmostat( cé vénçi ) buzulğanda، may serpiyat miqdari éşip kétiş ehvali körülidu. çünki tépmuraturini kontrol qiliş véklyuçatéli  ve térmostat buzulğanda، karbyurator normal xizmet qilalmay، bénzinniñ tumanlişişi yaxşi bolmay، may serpiyati körünerlik dericide éşip kétidu.
 

﻿elküyi toriniñ 20-iyundiki xeviri: öz yurtidin poyizğa olturup cahanni ayliniş، xoten xelqiniñ uzundin buyanqi arzusi idi. 6-ayniñ 28-küni، ürümçi tömür yol idarisi xotendin ürümçige birla vaqitta adettiki téz poyiz salidiken. 6-ayniñ 22-künidin başlap، pütün şincañdiki barliq poyiz béliti sétiş orunliri ve cenubiy şimaliy şincañniñ her qaysi tömür yol yoluçilar bélitini vakaliten sétiş nuqtiliri، birla vaqitta ürümçidin xoten’ge mañidiğan poyiz bélitini sétişni başlaydiken. 
qeşqerdin xoten’giçe bolğan tömür yolda 2008-yili 8-ayniñ 15-küni quruluş başlinip، 2010-yili 12-ayniñ 30-küni pütün liniyede quruluş tamamlan’ğan.  
ürümçi şeherlik tömür yol idarisi toşuş orni boluş süpiti bilen poyiz yolida baldurraq qatnaşni başlaş üçün، qeşqer-xoten tömür yoliniñ başquruş ve toşuş bixeterlikini çiñ tutuş، yoluçilar poyizniñ yol yürüş layihisini tüzüş qatarliq nurğun teyyarliq xizmetlirini işligen. 2011-yili 6-ayniñ 28-künidin başlap، ürümçi-xoten tömür yol bölikide 5826/7، 5828/5 qétimliq adettiki téz yoluçilar poyizi qatnaydiken.  
yoluçilar poyiziniñ yürüş vaqti: 5826/7 qétimliq yoluçilar poyizi ürümçi békitide sa’et 9 da yolğa çiqip، etisi sa’et 19 din 57 minut ötkende axirqi béket xoten’ge yétip baridiken؛ 5828/5 qétimliq yoluçilar poyizi xotendin sa’et 9 da yolğa çiqip، etisi sa’et 22 din 40 minut ötkende axirqi béket ürümçige yétip kélidiken.
poyiz bélitiniñ bahasi: ürümçidin xoten’giçe bolğan ariliq (2073 kilométir): qattiq orunduqniñ bélet bahasi 113 yüen، qattiq karivatniñ bélet bahasi (üstidiki، otturidiki، astidiki orun) 223 yüen، 232 yüen، 241 yüen، yumşaq karivatniñ bélet bahasi (üstidiki، astidiki orun) 395 yüen، 413 yüen.   
bésip ötidiğan béketler: ürümçi، turpan، xéciñ، qara şeher، korla، bügür، kuça، toqsu، aqsu، maralbéşi، atuş، qeşqer، yéñişeher، aqto، yéñisar، yeken، poskam، qağiliq، guma، qaraqaş، xoten.  
ürümçidin xoten’giçe bolğan bölek (2073 kilométir): qattiq orunduqniñ bélet bahasi 113 yüen، qattiq karivatniñ bélet bahasi (üstidiki، otturidiki، astidiki orun) 223 yüen، 232 yüen، 241 yüen، yumşaq karivatniñ bélet bahasi (üstidiki، astidiki orun) 395 yüen، 413 yüen.   
