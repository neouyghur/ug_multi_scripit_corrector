ئۇۋۇلاپ داۋالاش- دوختۇر بىمارنىڭ بەدىنىدىكى مەلۇم بىرئورۇن ياكى مەلۇم بىرنەچچە ئۇرۇننى كېسەللىك ئەھۋالىغا قاراپ قول مەشغۇلاتى بىلەن ئۇۋۇلاش ئارقىلىق ساقلىقنى ساقلاش، كېسەللىكنىڭ ئالدىنى ئېلىش ۋە كېسەل داۋالاشنى كورسىتىدۇ.
ئۇۋلاپ داۋالاشنىڭ مىخاينىزىمى
قان-تومۇرنى كەڭەيتىش،قاننى قىزىتىش ۋەجانلاندۇرۇش،توسالغۇلانى ئېچىش، ئەزالارنىڭ ئىقتىدارىنى ياخشىلاش،مىزاجنى ۋە خىلىت تەڭشەش،رۇھ ۋە قۇۋۋەتلەرنى جانلاندۇرۇش،ماددا ئالمىشىشنى كۈچەيتىش،غەيرى تەبىئي خىلىتلانى تارقىتىش، تەبىئەت كۇچىنى كۇچەيتىش ئارقىلىق مۇسكۈل ۋە نېرىپلارنىڭ جىددىلىگىنى يوقۇتىدۇ. موسكۇللارنى بوشۇتۇش،موسكۇللارنىڭ ئىقتىدارىنى ئەسلىگەكەلتۈرۈش،ئاناتومىـيىلىك غەيرىلىكنى يۇقۇتۇش نورمال ئاناتومىيىلىك ھالەتنى ئەسلگە كەلتۈرۇش ئارقىلىق كېسەللىكلەرنىڭ ئالدىنى ئېلىش، داۋالاش ۋە ساقلىقنى ساقلاش مەخسىتىگە يەتكىلى بولىدۇ.
ئۇۋىلاپ داۋالاشقا ماس كىلىدىغان كېسەللىكلەر
سۆڭەك كېسەللىكلىرى بۆلۈم:
بۇيۇندا يەل تۇرۇپ قېلىشى،بويۇن قىڭغىر بولۇپ قېلىش،بويۇن ئومۇرقا كېسىلى،بەل-پۇت ئاغرىش،مۆرە ئەتىراپى ئاغرىش،يەلكە سۆڭەك سىرتقى دۆڭچە ياللۇغى(چويلا توپ كېسىلى)،بۇغۇملارقايـ رىلىپ زەخمىلىنىش،سۇنۇق چىقىق ئاسارىتى،موپاسىل،نېقرىس،ئولتۇرغۇچ سۆڭەك نېرۋا ئاغرىقى،بەل ئومۇرتقا سۇڭەك تەخسىسى پولتۇيۇپ چىقىش كېسىلى،تارتىشىش خارەكتېرلىك ئومۇرتقا تۆۋرۈكى ياللۇغى قاتارلىقلار.
ئىچكى كېسەللىكلەر
تاجىسىمان يۈرەك كېسىلى،يۈرەك مۇسكۇل ياللۇغى،يۇرەك رېتىم سىسلىقى،يۇقۇرى قان بېسىم كېسىلى،يۇز نېرۋا پارالىچى،يارتە پالەچ،ئۇيقىسىزلىق،زۇكام،يۆتەل،زىققا،سوزۇلما خارەكتېرلىك كانايچە ياللۇغى،ئۆپكە ھاۋالىق ئىششىقى،ئاشقازان ئاغرىش،سوزۇلما خارەكتېرلىك ئاشقازان ياللۇغى،ئاشقازان-12بارماق ئۇچەي يارىسى،ئىچى سۈرۈش،قەۋزىيەت دىئابىت كېسىلى قاتارلىقلار.
ئەرلەر كېسەللىكلىرى:
ئەرلەر جىنسى ئاجىزلىقى،ئېھتىلام بولۇش،مەزى بېزى ياللۇغىقاتارلىقلار.
ئاياللار كېسەللكلىرى:
ھەيىز قالايمىقانلىشىش،ھەيىز ئاغرىتىپ كېلىش،تۇغماسلىق، سوزۇلما خارەكتېرلىك داس بوشلۇقى ياللۇغى قاتارلىقلار.
تاشقى كېسەللىكلەر:
تۆۋەنكى مۇچە كۆك قانتومۇر ئەگرى-بۇگرىلىشىش.
بالىلار كېسەللىكلىرى:
ئورنىغاسىيىپ قويۇش،قىزىش،ئىچى سۈرۈش،يۆتەل،قۇسۇش،ئشتىھاسىزلىق قاتارلىقلار.
ئۇۋىلاپ داۋالاشقا ماس كەلمەيدىغان كېسەللىكلەر:
1. دىئانۇزى ئېنىق بولمىغان جىددى خارەكتېرلىك يۇلۇن زەخمىلىنىش ياكى ئۇنىڭغا كېسەللىك ئالامىتى قۇشۇلۇپ كەلگەن بىمارلار ئۇمۇرتقا سۇنۇقى ساقىت قىلىنمىغان ئەھۋالدا ئۇۋۇلىغىلى بولمايدۇ،مېڭە-يۇلۇن كېسەللىك ئالامىتى كۆرۈلگەن ۋاقىتتا ئۇۋىلاشقا بولمايدۇ.
2. ھەر خىل سۇنۇقلار،سۆڭەك بوغۇم تۇبېركۈليۇزى، يىلىك ياللۇغى،سۆڭەك ئۆسمىسى،ياشانغانلاردىكى،ئېغىر سۆڭەك شالاڭلىشىش كېسىلى بارلارنى ئۇۋىلاشقا بولمايدۇ.
3. يۈرەك،ئۆپكە،جىگەر،بۆرەك قاتارلىقلار ئەزالىرى ئېغىر دەرىجىدە زەئىپلەشكەن بىمارلارنى ۋە تېنى بەك ئاجىز كىشىلەرنى كۈچلۈك غىدىقلاشقا بولمايدۇ.
4. تۈرلۈك جىددىي خارەكتېرلىك يۇقۇملۇق كېسەللىكلەر،جىددىي خارەكتېرلىك قورساق پەردە ياللۇغى،جۈملىدىن ئاشقازان -12 بارماق ئۇچەي يارىسى تېشىلىپ كەتكەنلەرنى ئۇۋىلاپ داۋالاشقا بولمايدۇ.
5. ئاسان قانايدىغان ياكى قان كېسىلى بار بىمارلارنى ئۇۋىلاشقا بولمايدۇ.
6. تېرە زەخمىلەنگەن ئورۇنلارنى .ۇۋۇلىماسلىق لازىم.
7. ھامىلدار بولغىنىغا 3 ئايدىن ئاشقان ئاياللارنىڭ بويىدىن ئاجىراپ كېتىشنىڭ ئالدىنى ئېلىش ئۈچۈن،قۇرساق،ساغرا،بەل،توققۇز كۆز ئەتىراپىنى ئۇۋلاشقا بولمايدۇ.
ئۇۋىلاپ داۋالاشقا دىققەت قىلىدىغان ئىشلار:
1. بىمار ھەدىدىن زىيادەئاچ قالغان،تاماقنى كۆپ يېۋىلىپ قۇرسىقى كۆپۈپ كەتكەن،ھېرىپ-چارچىغان،روھىي جەھەتتىن جىددىلەشكەن چاغلاردا ئۇۋىلاپ داۋالاشقا بولمايدۇ.
كېسەل غەم-ئەندىشە ياكى قورقۇش ھالىتىدەتۇرغاندا،ئالدى بىلەن ئۇنىڭغا داۋالاشنى ئوبدان چۈسەندۈرۈش لازىم.
2. ئوۋىلاپ داۋالاشتىن ئاۋۋال كونكرېت ئەھۋالغا قاراپ،بەدەندىكى ئۇۋىلاپ داۋالاشقا ئاڭ مۇۋاپىق كېلىدىغان ئورۇننى تاللاش كېرەك.چۈنكى بۇنداق قىلغاندا بىمار ئارام-بەخىش ھېس قىلىدۇ ھەم موسكۇللارنى ئازادە قويىۋېتىدۇ،شۇنداقلا دوختۇرنىڭ مەشغۇلات ئېلىپ بېرىشىغا قۇلايلىق بولىدۇ.
3. قول مەشغۇلاتى يەڭگىل بولۇش،داۋالاش سەۋەبىدىن زەخمىلەندۈرۈپ قويۇشتىن ساقلىنىش لازىم.بولۇپمۇ بوغۇملارنى ھەركەتلەندۈرۈپ ئۇۋىلىغاندا،ئەگەر بويۇن ئومۇرتقىسى تولغىنىپ كەتسە ئاسانلا داۋالاش ھادىسسى كېلىپ چىقىدۇ.
4. ئاياللار ھەيىز كۆرۈۋاتقان مەزگىلدە بەل،ساغرا،قۇرساق قىسمىلىرىنى ئۇۋىلىماسلىق كېرەك.
5. دوختۇر ئۇۋىلاشتىن ئاۋال ئۆزىنىڭ قول تازلىقىغا ئالاھىدە دىققەت قىلىش كېرەك.
6. تېرە زەخمىلىنىشتىن ساقلىنىش ۋە داۋالاش ئۇنىمىنى يۇقۇرىكۆتۈرۈش ئۈچۈن،تالىك پاراشوگى،پىياز،زەنجۋىل سۇيى،زەنتۇن يېغى قاتارلىقلارنى مۇۋاپىق تاللاپ ئىشلىتىش لازىم.

 
﻿ «نوقۇل دوختۇرخانىدىكى جىددىي قۇتقۇزۇش ۋاقتىنى ئازايتىشنىلا تەكىتلەپ، دوختۇرخانىغا كېلىشتىن بۇرۇنقى جىددىي قۇتقۇزۇشقا ئەھمىيەت بەرمەسلىك — نۆۋەتتىكى جىددىي خاراكتېرلىك يۈرەك مۇسكۇل تىقىلمىسى بىمارىنى قۇتقۇزۇشتا ساقلىنىۋاتقان ئورتاق مەسىلە». 10–نويابىر ئۆتكۈزۈلگەن 1–نۆۋەتلىك جىددىي خاراكتېرلىك يۈرەك، قان تومۇر كېسىلى مۇھاكىمە يىغىنىدا، دۆلەتلىك يۈرەك، قان تومۇر كېسەللىكى مەركىزى، جۇڭگو تېبابىتى ئاكادېمىيەسى فۇۋەي يۈرەك، قان تومۇر كېسىلى دوختۇرخانىسىنىڭ پىروفېسسورى ۋۇ يۇڭجيەن مۇنداق دەپ كۆرسەتتى: «ۋاقىت — دەل يۈرەك مۇسكۇلىدۇر»، يۈرەك، قان تومۇر كېسىلى بىمارىنى جىددىي قۇتقۇزۇش جەريانىنى ئەۋزەللەشتۈرۈپ، بىمارنى قۇتقۇزۇشنى بالدۇر باشلاش كېرەك.
   يۈرەك، قان تومۇر جىددىي كېسەللىكلىرى جىددىي خاراكتېرلىك يۈرەك مۇسكۇلى تىقىلمىسى، جىددىي خاراكتېرلىك يۈرەك زەئىپلىشىش، يامان خاراكتېرلىك يۈرەك رىتىمى قالايمىقانلىشىش، جىددىي خاراكتېرلىك يۇقىرى قان بېسىم، جىددىي خاراكتېرلىك ئۆپكە كەپلەشمىسىنى كۆرسىتىدۇ. بۇ كېسەللەر قوزغالغاندا بىمارنىڭ ھاياتىنىڭ خەۋپكە ئۇچراش نىسبىتى يۇقىرى بولىدۇ. گۇاڭجۇ ھەربىي باش دوختۇرخانىسى يۈرەك، قان تومۇر ئىچكى بۆلۈمىنىڭ پروفېسسورى شياڭ دىڭچېڭنىڭ كۆرسىتىشىچە، يۈرەك، قان تومۇر جىددىي كېسەللىرىنى ئەنئەنىۋى قۇتقۇزۇشتا، بىمار ئاۋۋال يەرلىك دوختۇرخانىلارغا ئاپىرىلغان، %90 تىن ئارتۇق يەرلىك دوختۇرخانىلارنىڭ قۇتقۇزۇش ئۇسۇللىرى ئۆلچەمگە يەتمىگەن. ئىستاتىستىكا قىلىنىشىچە، %53 تىن يۇقىرى يۈرەك، قان تومۇر كېسىلى بىمارلىرى يەرلىك دوختۇرخانىلارغا ئېلىپ بېرىلىپ جىددىي قۇتقۇزۇلۇشقا باشلىغان، بۇلارنىڭ ئىچىدە بەزى بىمارلار كېسەل قوزغىلىپ بەش سائەتتىن كېيىن 2–دەرىجىلىك دوختۇرخانىلارغا، سەككىز سائەتتىن كېيىن 3–دەرىجىلىك دوختۇرخانىلارغا ئېلىپ بېرىلغان. بۇنىڭ بىلەن قۇتقۇزۇشنىڭ ئەڭ ياخشى پۇرسىتى ئۆتۈپ كەتكەن.
   دوختۇرخانىغا كېلىشتىن بۇرۇنقى جىددىي قۇتقۇزۇش جىددىي خاراكتېرلىك يۈرەك مۇسكۇلى تىقىلمىسى بىمارى ئۈچۈن ئىنتايىن مۇھىم. بۇنداق بولغاندا بىمارنىڭ دوختۇرخانىغا كىرگەندىن كېيىنكى داۋالىنىشى ئۈچۈن ياخشى شارائىت يارىتىلىدۇ. ۋۇ يۇڭجيەن مۇنداق دېدى: يۈرەك، قان تومۇر كېسىلى بىمارىنى جىددىي قۇتقۇزۇش جەريانىنى ياخشىلاپ، جىددىي قۇتقۇزۇشنى بالدۇر باشلاش كېرەك. بۇنىڭ ئۈچۈن بىر تەرەپتىن ئاپتوموبىلنىڭ ئورۇن بەلگىلەش سىستېمىسىغا ئاساسەن ئاپتوموبىلنىڭ يۈرۈش ئەھۋالىنى بېكىتىپ، ئەڭ يېقىن جايدىكى ئاپتوموبىلنى ئورۇنلاشتۇرۇش، يەنە بىر تەرەپتىن ئەڭ قولايلىق داۋالاش ئۈسكۈنىلىرىنى ئىشلىتىپ، كۆزىتىش ئاپپاراتلىرىدا كۆرۈنگەن سانلىق مەلۇماتلارنى دەل ۋاقتىدا مەزكۇر رايوندىكى يۈرەك قان تومۇر كېسىلى قۇتقۇزۇش مەركىزىگە يوللاپ، دىياگنوزغا ئاساسەن قۇتقۇزالايدىغان مۇناسىپ دوختۇرخانىنى تاللاش، قۇتقۇزۇش ئاپتوموبىلى دوختۇرخانىغا كىرگەن ھامان جىددىي قۇتقۇزۇشقا كىرىشىش لازىم. 

﻿ ماڭلاي چاچنىڭ ئاقىرىشى مىجەزنىڭ بۇزۇلغانلىقىنى بىلدۈرىدۇ. مىجەزنىڭ ئىپادە ئورنى ماڭلاي بولۇپ، مىجەزنى تەڭشەشنىڭ ماڭلاي چاچ ئاقىرىشنىڭ ئالدىنى ئېلىشتا رولى چوڭ. مىجەزى ياخشى ئەمەس ئادەملەردە دائىم قورسىقى كۆپۈش، قورسىقى ئاغرىش، ئاشقازىنى ئېچىشىش، ئېغىزى لاۋزىلىشىش، پۇت–قولى ئسسىماسلىق، چوڭ تەرىتى سۇيۇق كېلىشتەك ئالامەتلەر بولىدۇ.
    ئالدىنى ئېلىش تەدبىرى: قۇرۇق سوغۇققا مايىل ئادەملەر ھەر ئىككى، ئۈچ كۈن ئارىلاپ زەنجىۋىل شوۋىگۈرۈچى ئىچىپ تۇرۇشى كېرەك.
    تەييارلاش ئۇسۇلى: زەنجىۋىلدىن ئۈچ گىرام، گۈرۈچتىن 60 گىرام ئېلىپ، ئېزىلگىچە قاينىتىپ، ئەتىگەن–كەچتە ئىسسىقىدا بىر–ئىككى پىيالە ئىچىپ بېرىش كېرەك. ھەر ئادەم ئۆز ئېھتىياجىغا قاراپ كۈنجۈت ياكى تۇز سېلىپ ئىچسىمۇ بولىدۇ.
    ئىككى چېكىنىڭ ئاقىرىشى جىگەر ھارارىتىنىڭ ئېشىپ كەتكەنلىكىنى بىلدۈرىدۇ. ئىككى چېكە، جىگەرنىڭ ئورگانىزملار ئارىسىدىكى باغلىنىش ۋە تەسىر ئورنى بولۇپ، جىگەر ھارارىتى كۈچلۈكلەر ياكى تەرسا مىجەزلىكلەر، ئاچچىقىنى ئىچىگە يۇتىدىغانلاردا دائىم ئېغىز–تىلى قۇرۇش، ئېغىزى ئاچچىق بولۇش، كۆزى ئېچىشىشتەك ئالامەتلەر كۆرۈلىدۇ، بۇلارنىڭ ھەممىسىنى جىگەر ھارارىتىنىڭ ئېشىپ كەتكەنلىكى كەلتۈرۈپ چىقىرىدۇ.
    ئالدىنى ئېلىش ئۇسۇلى: بۇنداق ئەھۋالدا، ياغسىز يېمەكلىكلەرنى ئاساس قىلىش، بولۇپمۇ شوۋىگۈرۈچ، ئاق مور، نېلۇپەر ئۇرۇقى ئۇمىچى، نېلۇپەر ئۇرۇقى ئۆزىكى چېيى، قىزىلگۈل چېيى، دۇلانە چايلىرىنى كۆپرەك ئىچىش كېرەك. ئەگەر ئېغىز ئاچچىق بولۇش، ئېغىز قۇرۇش ئالامەتلىرى ئېغىر بولسا، نېلۇپەر ئۇرۇقى ئۆزىكى ۋە ئاچچىق كاۋىنى كۆپرەك يېيىش، دورىلاردىن گېنتىئانا، جىگەردىكى ئسسىقنى يوقىتىش كۇمۇلىچى يەپ بېرىش كېرەك.
    ئارقا مېڭە دوقىسى ئاقارسا، بۆرەك قۇۋۋىتى يېتىشمىگەنلىكنى كۆرسىتىدۇ. ئارقا مېڭە دوقىسى دوۋساقنىڭ ئورگانىزملار ئارىسىدىكى باغلىنىش ۋە تەسىر ئورنى بولۇپ، دوۋساق قۇۋۋىتى ئاجىزلاردا دائىم پات–پات سىيىش، ئۇيقۇلۇقتا سىيىپ قويۇش، چوڭ تەرەتنى تۇتالماسلىق، كىچىك تەرىتى راۋان بولماسلىق ئالامەتلەر كۆرۈلىدۇ. دوۋساقنىڭ ئاساسلىق رولى سۈيدۈك ساقلاش ۋە سۈيدۈك چىقىرىش بولغانلىقتىن، بۇ تۈردىكىلەر سۈيدۈكىنى ئاسانلىقچە تۇتالمايدۇ. دوۋساقنىڭ سۈيدۈك چىقىرىش رولى بۆرەك قۇۋۋىتىنىڭ كۈچلۈك–ئاجىزلىقى بىلەن زىچ مۇناسىۋەتلىك.
    ئالدىنى ئېلىش ئۇسۇلى: ئەرلەر ھايۋانلارنىڭ بۆرىكى، قوي گۆشى، بۇغا گۆشى، قۇچقاچ، يىلان بېلىق، لاييېگەك، راك، خوراز گۆشى، ياڭاق مېغىزى، ئالقات، بۇلبۇل گۆشى قاتارلىقلارنى يەپ بەرسە پايدىلىق. ئەلۋەتتە، ئەر–ئاياللار ئۆز ئېھتىياجىغا قاراپ ئىستېمال قىلسا بولىدۇ.


﻿  1 . ئۆپكە راكىنىڭ ئالدىنى ئالغۇچى پالەك
    پالەك تەركىبىدىكى ئوكسىدلىنىشتىن ساقلىغۇچى ماددىلار ئەركىن رادىكاللارنىڭ زەخىملىنىشى كەلتۈرۈپ چىقىرىدىغان راك كېسىلىنىڭ ئالدىنى ئالىدۇ، ھەر كۈنى ئۇنى ئىستېمال قىلىپ تۇرسا، ئۆپكە راكىغا گىرىپتار بولۇش نىسبىتىنى ئاز دېگەندىمۇ % 50 ئازايتقىلى بولىدۇ. ئۇنىڭدىن باشقا پەمىدۇر، سەۋزە، چاقماق كاۋا، نەشپۈت ۋە ئالما قاتارلىقلارمۇ ئۆپكە راكى بولۇشنىڭ ئالدىنى ئالىدۇ.
   2  . سۈت بېزى راكىنىڭ ئالدىنى ئالغۇچى لامىنارىيە (خەيدەي)
    لامىنارىيە تەركىبىدە ۋىتامىن E ۋە يېمەكلىك تالاسى مول بولۇپلا قالماستىن، يەنە مىكرو ئېلېمېنتلىق يود بار. ئالىملار يود كەملىكنى سۈت بېزى راكىنى كەلتۈرۈپ چىقىرىدىغان ئامىللارنىڭ بىرى دەپ قارايدۇ. شۇڭا كۆپرەك لامىنارىيە ئىستېمال قىلىنسا، سۈت بېزى راكى كۆرۈلۈشنىڭ ئالدى ئېلىنىدۇ. ياپونىيەدىكى ئاياللاردا سۈت بېزى راكىنىڭ كۆرۈلۈش نىسبىتى تۆۋەن بولۇپ، بۇ ئۇلارنىڭ دائىم لامىنارىيە قاتارلىق دېڭىز مەھسۇلاتلىرىنى ئىستېمال قىلغانلىقى بىلەن مۇناسىۋەتلىك، ئۇنىڭدىن باشقا، تاتلىقياڭيۇ، پەمىدۇر، سۇ ياڭىقى (角菱)، بىجىق (荠荸 ) ۋە پۇرچاق تۈرىدىكىلەرمۇ سۈت بېزى راكىنىڭ ئالدىنى ئالىدۇ.
    3 . ئۈچەي راكىنىڭ ئالدىنى ئالغۇچى قاپاق پورتمىكى (白茭)
    قاپاق پورتمىكى تۈرىدىكىلەر كۆپ تالالىق كېلىدۇ. ئۇ ئۈچەيگە كىرگەندىن كېيىن، يېمەكلىك قالدۇقلىرىنىڭ قۇرۇقدىلىشىنى تېزلىتىپ، يېمەكلىكلەردىكى زەھەرلىك ماددىلارنىڭ ئۈچەيدىكى يىغىلىپ قېلىش ۋاقتىنى ئازايتىدۇ، ئۆت كىسلاتاسىنىڭ چىقىرىلىشىنى ئىلگىرى سۈرىدۇ، بۇلار چوڭ ئۈچەي راكىنىڭ ئالدىنى ئېلىشتا زور رول ئوينايدۇ. ئۇنىڭدىن باشقا، دائىم سامساق ئىستېمال قىلىنسا، چوڭ ئۈچەي راكىغا گىرىپتار بولۇش خەتىرى %30 ئازىيىدۇ، بۇلاردىن باشقا، تاتلىقياڭيۇ، كاللەكبەسەي (قاتكۆك)، بۇغداي كېپىكىمۇ ئۈچەي راكىنىڭ ئالدىنى ئېلىشتىكى ياخشى يېمەكلىك ھېسابلىنىدۇ.
    4 . ئاشقازان ئاستى بېزى راكىنىڭ ئالدىنى ئالغۇچى چېچەكسەي
    ئامېرىكىدا چىقىدىغان ‹‹مەملىكەتلىك راك كېسەللىرى ئىلمىي ژۇرنىلى››دا چېچەكسەي، كۆكچېچەكسەي قاتارلىق كۆكتاتلارنى كۆپرەك يەپ بەرسە، ئاشقازان ئاستى بېزى راكىغا گىرىپتار بولۇش خەتىرىنى كۆرۈنەرلىك ئازايتقىلى بولىدىغانلىقى، بۇنداق بولۇشىدىكى سەۋەب بۇ كۆكتاتلار تەركىبىدىكى مول يوپۇرماق كىسلاتاسى بىلەن مۇناسىۋەتلىك ئىكەنلىكى كۆرسىتىلگەن.
    5 . تېرە راكىنىڭ ئالدىنى ئالغۇچى سەرەبىل 
    سەرەبىل يېقىنقى يىللاردىن بۇيان دۇنيادا تاماق شىرەسىدە كۆپ ئۇچرايدىغان كۆكتاتلارنىڭ بىرى بولۇپ قالدى. ئۇنىڭ تەركىبىدە ۋىتامىن، رۇتېن ، نۇكلېئىك كىسلاتا قاتارلىقلار مول بولۇپ، لىمفا ئۆسمىسى، دوۋساق راكى ۋە تېرە راكىنىڭ ئالدىنى ئېلىشتا بەلگىلىك داۋالاش ئۈنۈمىگە ئىگە.
    6 . بالىياتقۇ راكىنىڭ ئالدىنى ئالغۇچى سېرىق پۇرچاق
    سېرىق پۇرچاقتىن ياسالغان دۇفۇ، پۇرچاق سۈتى ئانىلىق ھورمۇننى تولۇقلايدۇ، ئۇنىڭ تەركىبىدىكى ئىزوفلاۋون ، لىگنىن ئوكسىدلىنىشتىن ساقلىغۇچى ماددىلار بولۇپ، بالىياتقۇ راكىنى كونترول قىلىپ، راك ھۈجەيرىسىنىڭ بۆلۈنۈشىنى ئازايتىدۇ، ئۆسمىنىڭ يۆتكىلىشىنى تىزگىنلەيدۇ. ئۇنىڭدىن باشقا قارا ئۆرۈك، پەمىدۇرمۇ بالىياتقۇ راكىنىڭ ئالدىنى ئالىدۇ.
    7 . ئاشقازان راكىنىڭ ئالدىنى ئالغۇچى سامساق
    دائىم سامساق ئىستېمال قىلغان كىشىلەردە ئاشقازان راكىنىڭ كۆرۈلۈش نىسبىتى تۆۋەن بولىدۇ، چۈنكى سامساق ئاشقازاندىكى نىترىتوئىد  نىڭ مىقدارىنى تۆۋەنلىتىدۇ، ئاشقازان راكىنىڭ پەيدا بولۇشىدا نىترىتوئىد مۇھىم سەۋەبدۇر. ئۇنىڭدىن باشقا دائىم باشپىياز ئىستېمال قىلىنسا، ئاشقازان راكىغا گىرىپتار بولۇش خەتىرىنى %25 ئازايتقىلى بولىدۇ. تۇزلانغان يېمەكلىك، سۈرلەنگەن بېلىق ۋە بېلىق كاۋاپلىرىنى ئاز ئىستېمال قىلىشمۇ ئاشقازان راكىنىڭ ئالدىنى ئېلىشتىكى ياخشى ئۇسۇلدۇر.
    8 . جىگەر راكىنىڭ ئالدىنى ئالغۇچى گۈمبىمەدەك (موگۇ)
    گۈمبىمەدەكنىڭ ‹‹راكقا قارشى تۇرغۇچى بىرىنچى كۆكتات›› دېگەن نامى بار. گۈمبىمەدەك، تاغ گۈمبىمەدىكى، قىشلىق گۈمبىمەدەكنىڭ تەركىبىدە پولىساخارىد تۈرىدىكى راكقا قارشى تۇرغۇچى ئاكتىپ ماددىلار بار. بۇ تەننىڭ قارشىلىق كۈچىنى ئىلگىرى سۈرۈپ، ئۆسمىگە قارشى ئىممۇنىتېت ئىقتىدارىنى ئاشۇرۇپ، ئۆسمە ھۈجەيرىلىرىنىڭ ئۆسۈپ يېتىلىشىنى كونترول قىلىدۇ، لىمفا ئۆسمىسى، ئۈچەي راكى قاتارلىق راك كېسەللىرىنىڭ ئالدىنى ئېلىشتا بەلگىلىك ئۈنۈمگە ئىگە. بولۇپمۇ جىگەر راكى بىمارلىرىغا بولغان ئۈنۈمى ناھايىتى يۇقىرى.


﻿ سەھىيە مىنىستىرلىقى تارقاتقان << سۆڭەك شالاڭلىشىش كېسىلىنىڭ ئالدىنى ئېلىش، داۋالاشقا ئائىت بىلىملەر>>دە كۆرسىتىلىشىچە سۆڭەك شالاڭلىشىش كېسىلىنىڭ ئالدىنى ئالغىلى ۋە ئۇنى داۋالىغىلى بولىدىكەن، لېكىن كىشىلەردە تۆۋەندىكىدەك بىر قانچە خاتا قاراشلار بار ئىكەن:
    بىرىنچى، سۆڭەك شالاڭلىشىش كېسىلىنى داۋالاشتا كالتسىي تولۇقلىساقلا بولىدۇ. سۆڭەك شالاڭلىشىش كېسىلى سۆڭەكنىڭ ئېقىپ كېتىش سۈرئىتى شەكىللىنىش سۈرئىتىدىن ئېشىپ كەتكەندە پەيدا بولىدۇ. شۇڭا ئۇنى پەقەت كالتسىي تولۇقلاش ئارقىلىقلا داۋالىماي، سۆڭەكنىڭ چىدامى، كۈچىنى ئاشۇرۇش ۋە سۆڭەك سۇنۇشنىڭ ئالدىنى ئېلىش قاتارلىق ئۇنىۋېرسال داۋالاش ئۇسۇلىنى قوللىنىش كېرەك.
    ئىككىنچى، سۆڭەك شورپىسىنىڭ ئالدىنى ئېلىش رولى بار. تەجرىبىلەر ئىسپاتلىدىكى ئوخشاش مىقداردىكى كالا سۈتى تەركىبىدىكى كالتسىي مىقدارى سۆڭەك شورپىسىنىڭكىدىن خېلىلا يۇقىرى تۇرىدىكەن. شۇنىڭ بىلەن بىللە سۆڭەك شورپىسى تەركىبىدىكى مايلار ياشانغانلارنىڭ سالامەتلىكىگە كەلتۈرىدىغان خەتىرىمۇ ئاز ئەمەس. شۇڭا يېمەكلىك – ئىچىملىكنىڭ كۆپ خىل، ماينىڭ ئاز بولۇشىغا دىققەت قىلىپ، يوقىرى ئاقسىللىق ۋە تەركىبىدە كاففىئىن(قەھۋە) بولغان يېمەكلىكلەرنى ئىستېمال قىلىشتىن ساقلىنىش كېرەك.
    ئۈچىنچى، سۆڭەك شالاڭلىشىش كېسىلى ياش بىلەن مۇناسىۋەتسىز. بۇنداق كېسەللىككە ياشانغانلارلا ئەمەس ياشلارمۇ دىققەت قىلىشى كېرەك. بەدەندىكى سۆڭەك تەركىبىدىكى مىنېرال ماددىلار 30 ياشتىن ئاشقاندا يۇقىرى چەككە چىقىدۇ. يۇقىرى چېكى ئاشقانسېرى بەدەندىكى <<سۆڭەك مىنېرال بانكىسى>>دىكى زاپىسى شۇنچە كۆپ بولۇپ، ياشانغاندا سۆڭەك شالاڭلىشىش ۋاقتى شۇنچە كېيىن ھەم دەرىجىسى يېنىك بولىدۇ.
    تۆتىنچى، ياشانغانلارنىڭ داۋالىنىش ۋاقتى ئۆتۈپ كەتتى. كۆپلىگەن ياشانغانلار سۆڭەك شالاڭلىشىش كېسىلىنى داۋالاپ ئەسلىگە كەلتۈرۈش قىيىن، داۋالانسىمۇ ئۈنۈمى بولمايدۇ دەپ قاراپ داۋالىنىشنى رەت قىلىدۇ، بۇ ئىنتايىن خاتا قاراش. داۋالىنىش نۇقتىسىدىن قارىغاندا، قانچە بالدۇر داۋالانسا ئۈنۈمى شۇنچە يۇقىرى بولىدۇ.
    بەشىنچى، ھېسسىي تۇيغۇسىغا تايىنىش. سۆڭەك شالاڭلىشىش كېسىلىنى بايقاشتا ئۆزىنىڭ ھېسسىياتىنى ئاساس قىلىشقا، بەل ئاغرىش ياكى سۆڭەك سۇنۇش ئەھۋالى بايقالغاندا ئاندىن دىياگنوز قويدۇرۇپ داۋالانسا بولىدۇ، دەپ قاراشقا بولمايدۇ. مەيلى كېسەللىك ئالامىتى كۆرۈلسۇن ياكى كۆرۈلمىسۇن قەرەللىك ھالدا مۇنتىزىم دوختۇرخانىلاردا تەكشۈرتۈپ، كېسەللىك ئەھۋالىنى ئىگىلەش كېرەك.
    ئالتىنچى، سۆڭەك شالاڭلىشىش ئاددىي كېسەللىك. سۆڭەك شالاڭلىشىش كېسىلى ئادەتتىكى بەل سىرقىراش، بەل ئاغرىشلا ئەمەس، ئۇنىڭ سۆڭەك سۇنۇش خەتىرىمۇ ئىنتايىن چوڭ. كۈتۈلمىگەن ھادىسىدە سۆڭەك سۇنۇپ كەتسە، بولۇپمۇ ياشانغانلاردا كۆرۈلسە خەتىرى تېخىمۇ چوڭ بولىدۇ.
    يەتتىنچى، تىنچ تۇرۇشقا بولىدۇ، ھەرىكەت قىلىشقا بولمايدۇ. سۆڭەكنىڭ زىچلىقى ۋە كۈچىنى ئاشۇرۇشتا ئۈزلۈكسىز چېنىقىپ، سۆڭەكنىڭ زىيانغا ئۇچرىشىنىڭ ئالدىنى ئېلىش كېرەك. بەدەن چېنىقتۇرۇشنىڭ سۆڭەك شالاڭلىشىشنىڭ ئالدىنى ئېلىشتىكى رولى چوڭ.
    سەككىزىنچى، ئوپېراتسىيە قىلدۇرغاندىن كېيىن ياخشى بولۇپ كېتىدۇ. سۆڭەك سۇنغاندا سۆڭەك شالاڭلىشىش كېسىلى تېخىمۇ ئېغىرلىشىپ كېتىدۇ. ئوپېراتسىيەدە پەقەت جايلىق ئورۇنغىلا داۋالاش ئېلىپ بېرىلىدۇ. باشقا ئورۇنلاردىكى سۆڭەك سۇنۇش خەتىرىدە ئۆزگىرىش بولمايدۇ. شۇڭا بىز ئاكتىپ داۋالىنىپ سۆڭەك سۇنۇشنىڭ ئالدىنى ئېلىشىمىز كېرەك.


