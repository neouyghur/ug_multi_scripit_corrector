

ئاسانلا سەل قارىلىدىغان قاتناش ۋەقەسى سەۋەبلىرى قايسىلار؟    
قاتناش ھادىسىسىنىڭ سادىر بولۇش سەۋەبلىرى نۇرغۇن ئامىللارغا باغلىق، بۇنىڭ ئىچىدە كۆپ قىسىم ئەھۋاللاردا شوپۇرلار ھەل قىلغۇچ رول ئوينايدۇ. مەسىلەن: ھاراق ئىچكەندىن كېيىن ماشىنا ھەيدەش،  چارچىغان ھالدا ماشىنا ھەيدەش، سۈرئەتتىن ئاشۇرۇپ ھەيدەش، نورمىدىن ئارتۇق يۈك بېسىپ ھەيدەش، كېسەل ئەھۋالدىمۇ ماشىنا ھەيدەش، براك قىلىنغان ماشىنىنى ھەيدەش ياكى ئۆزىگە ھەددىدىن تاشقىرى ئىشىنىپ كېتىپ بىپەرۋالىق قىلىش قاتارلىقلار. لېكىن بىر قىسىم ئىلمىي تەتقىقاتلارغا ئاساسلانغاندا، يۇقىرىقى ئامىللاردىن باشقا كىشىلەرگە تونۇش بولغان بىر قىسىم ئامىللارمۇ قاتناش ھادىسىسىنى كەلتۈرۈپ چىقىرىدىكەن. بۇ يەردە بىز بىرنەچچە مىسال ئېلىپ، شوپۇر يولداشلارنىڭ دىققەت قىلىشىنى سەمىگە سېلىپ قويماقچىمىز.

تېلىفۇن: مۇناسىۋەتلىك تەجرىبىلەرگە ئاساسلانغاندا، تېلىفۇندا سۆزلىشىۋاتقاندا، شوپۇرلارنىڭ دىققىتىنى مەركەزلەشتۈرۈش ئىقتىدارى %20- %70 گىچە تۆۋەنلەپ ، ماشىنا ۋە ئەتراپتىكى مۇھىتقا دىققەت قىلىش زېھىن كۈچى ئازىيىپ، ھادىسە يۈز بېرىش يوشۇرۇن ئامىللىرى زور دەرىجىدە ئاشىدىكەن. گېرمانىيىدە ماشىنىسىغا تېلىفۇن ئورناتقان 3/1 قىسىم ماشىنىلاردا سوقۇلۇش ھادىسى كۆرۈلۈپ، تېلىفۇن ئورناتمىغان ماشىنلارغا قارىغاندا ھادىسە يۈز بېرىش نىسبىتى 10 ھەسسە ئارتۇق ئىكەن. 

مۇزىكا ئاڭلاش: ماشىنا ھەيدەۋاتقاندا مۇزىكا ئاڭلاشنىڭ ھېرىپ - چارچاشنى ئازايتىپ، جىددىيلەشكەن نېرۋىلارنى تىنىچلاندۇرۇشتا بەلگىلىك ياردىمى بولسىمۇ، لېكىن مۇزىكا ئاۋازى ھەددىدىن تاشقىرى يۇقىرى بولۇپ كەتكەندە، شوپۇرلارنىڭ ئاڭلاش سېزىمىنىڭ يۈكىنى ئېغىرلاشتۇرۇپ، دىققىتىنى چېچىپ، ئەتراپتىكى مۇھىت ۋە ئاپتوموبىللارنىڭ ئەھۋالىغا توغرا ھۆكۈم قىلىشىنى تۆۋەنلىتىپ، قاتناش ۋەقەسىنى كەلتۈرۈپ چىقىرىدۇ. تەجرىبىلەردە كۆرستىلىشىچە، ئاۋاز مىقدارى 76 دېتسىبېل بولغاندا، شوپۇرلارنىڭ خاتا ھۆكۈم قىلىش قويۇش نىسبىتى %24 گە يەتمەيدىكەن، ئەگەردە ئاۋاز مىقدارى95 دېتسىبېل بولغاندا، خاتا ھۆكۈم قىلىپ قويۇش نىسبىتى %40 دىن يۇقىرى بولىدىكەن. 

　　رەڭ:  ئوچۇق رەڭ كىشىلەرنىڭ قىزىقىشىنى قوزغايدۇ، ئەگەردە شوپۇرلار دائىم دىگۈدەك  كۆزنى قاماشتۇرىدىغان كىيىملەرنى كەيگەن پىيادىلەرنى كۆرۈپ تۇرسا، پۈتۈن زېھنىنى يىغىپ، قاتناش ھادىسىسى ئازايتىشى مۇمكىن . شۇڭا  ئوقۇغۇچىلارنىڭ " كىچىك سېرىق رەڭلىك شەپكىسى " ، " قىزىل رەڭلىك كىچىك بايراقچىسى "  ئۈنۈملۈك ھالدا شوپۇرلارنى ئاگاھلاندۇرۇپ تۇرىدىكەن. ماشىنىنىڭ رەڭگى بىلەن بىخەتەرلىكنىڭمۇ مۇناسىۋىتى بار ئىكەن.  يامغۇر ، تۇمانلىق كۈنلەردە، تاڭ سەھەر ۋە قاش قارايغان چاغلاردا، ئوچۇق سېرىق رەڭلىك ۋە سۇس يېشىل رەڭدىكى ماشىنىلارنى ئاسان پەرق ئەتكىلى  بولىدىغان بولۇپ، ئادەتتىكى قېنىق رەڭلىك ماشىنلارغا قارىغاندا  3 ھەسسە يىراقلىقتىنمۇ پەرق ئەتكىلى بولىدىكەن. سۇس ئوچۇق رەڭ ماشىنىنى يوغان كۆرسىتىپلا  قالماي، يەنە ئۇدۇلدىن كېلىۋاتقان شوپۇرلارنىڭ كۆرۈش سەزگۈسىنى غىدىقلاپ ۋە زېھنىنى مەركەزلەشتۈرۈپ، ماشىنىنى بىخەتەر ھەيدىشىگە پايدىلىق ئىكەن.　

ۋاقىت: تىببىي تەتقىقاتلاردا كۆرسىتىلىشىچە، ئادەمنىڭ تاسادىبىي ئۆلۈپ كېتىشىنىڭ يۇقىرى پەللىسى كېچە سائەت 2 لەردىن 4 لەرگىچە بولغان ۋاقىت ئىكەن. بۇ ۋاقىتتا ئادەمنىڭ  سەزگۈرلىكى ۋە ھەرىكىتى نىسبەتەن سۇسلىشىدىكەن. قاتناش ھادىسىلىرىدە قاتناش ۋەقەسىنىڭ كېلىپ چىقىش ۋاقتى سەھەر سائەت 1 دىن 4 گىچە بولغان ۋاقىتتا ئەڭ كۆپ ئىكەن. يەنە بىر خەتەرلىك ۋاقىت بولسا: چۈشتىن كېيىن سائەت 1 دىن 4 گىچە بولغان ئارىلىق ، بۇ ۋاقىتتا ئادەمنى ئۇيقۇ بېسىپ، زېھنىنى ئاسان مەركەزلەشتۈرەلمەيدىكەن. 

شوپۇر جىگەر ياللۇغىغا گىرىپتار بولغان ياكى دورا ئىچىۋالغان بولسا: 

شوپۇرلار جىگەر ياللۇغىغا گىرىپتار بولۇپ قالسا ، جىددىي خاراكتېرىدە سىنىك كەملەپ كېتىپ، جىگەر زاپاس ساقلاۋاتقان ۋىتامىن A ھەرىكەتكە كېلەلمەي ۋە ئايلىنالماي كۆرۈش قۇۋۋىتى نورمالسىزلىشىپ كېتىدىكەن. دائىم كۆرۈلىدىغىنى: قاراڭغۇغا ماسلىشىشى نورمالسىزلىنىش، نامازشام قارغۇسى كېسىلى ۋە كۈچلۈك يورۇقلۇق چاقنىغاندىن كېيىن، كۆرۈش ئىقتىدارىنىڭ ئەسلىگە كېلىشى توسالغۇغا ئۇچراش قاتارلىقلار. شۇڭلاشقا كېچىدە ماشىنا ھەيدىگەندە، دائىم قارشى تەرەپنىڭ ماشىنىسىنىڭ كۈچلۈك نۇرى كۆزنى چېقىپ تۇيۇقسىز كۆرەلمەي، ئىنكاس قايتۇرۇشقا ئۈلگۈرەلمەي ماشىنا سوقۇشىدىغان ئەھۋاللار يۈز بېرىپ تۇرىدۇ. گېرمانىيە ئالىملىرىنىڭ تەتقىقات ماتىرىيالىدا كۆرسىتىلىشىچە، قاتناش ھادىسىسى كەلتۈرۈپ چىقارغان كۆپ ساندىكى شوپۇرلارنىڭ تەخمىنەن %11 تى تىنچلاندۇرۇش، ئۇيقۇ، ئاغرىق توختۇتۇش، يۆتەل دورىسى قاتارلىقلارنى ئىچىشى سەۋەپلىك ھادىسە كېلىپ چىققان ئىكەن. 

ماشىنا ھەيدىگەندە تاماكا چېكىش: تاماكا چېكىش ئادەمنىڭ تەن - سالامەتلىكىگە زىيانلىق بولۇپ قالماي، يەنە قاتناش ھادىسىسىنى كەلتۈرۈپ چىقىرىدۇ. ئامېرىكا مۇتەخەسىسلىرىنىڭ تەھلىل قىلىشىچە: تاماكا ئىسى كۆز، نەپەس يولىنى غىدىقلاپ، ئاسانلا كۆرۈش سېزىمىنى غۇۋالاشتۇرۇش، يۆتىلىشنى كەلتۈرۈپ چىقىرىدىكەن.  تەجرىبىگە ئاساسلانغاندا، گۈگۈم ۋاقتىدا قىسقا مۇددەت ئىچىدىلا تۆت تال تاماكا چەككەندە، كۆرۈش قۇۋۋىتىنى% 20-% 30 گىچە تۆۋەنلەپ كېتىدىكەن. 


﻿ناھىيىلىك پارتكوم شۇجىسى ليۇفۇلىن يول قۇرۇلۇشى ۋە ئاھالىلەرنى ئولتۇراقلاشتۇرۇپ خەلقنى بېيىتىش قۇرۇلۇشىنى تەكشۈردى  8-ئاينىڭ 17-كۈنى، ناھىيىلىك پارتكوم شۇجىسى ليۇفۇلىن-ناھىيىلىك پارتكوم دائىمىي ئەزاسى ئىلھام كېرەم، مۇئاۋىن ھاكىم جاڭخوڭنىڭ ھەمراھلىقىدا شەھەر يول قۇرۇلۇشى، ئاھالىلەرنى ئولتۇراقلاشتۇرۇپ خەلقنى بېيىتىش قۇرىلىشىنى تەكشۈرۈپ تەتقىق قىلدى، ناھىيىلىك شەھەر قۇرۇلۇش ئىدارىسى، ناھىيىلىك قاتناش ئىدارىسى قاتارلىق مۇناسىۋەتلىك ئورۇنلارنىڭ رەھبەرلىرى تەكشۈرۈشتە بىرگە بولدى.
   شۇجى ليۇفۇلىن ئىلگىرى كىيىن بولۇپ، ياشلار يولى چوڭ كۆۋرۈكى، قىزىل كۆۋرۈك رايونى، قىزىل چوڭ كۆۋرۈك ۋە ئاقساراي يېزىسى، چۇمپاق بازىرىغا ئايرىلىدىغان 237x لىنىيە كېڭەيتمە يول قۇرۇلۇشى، قىزىل ئېقىنى چوڭ كۆۋرۈكى، قارتال ئېقىن چوڭ كۆۋرۈك قۇرۇلۇش مەيدانى قاتارلىق جايلارغا بېرىپ، قۇرۇلۇشنىڭ ئېلىپ بېرىلىش ئەھۋالىنى تەپسىلىي ئىگەللىدى، ھەمدە قۇرۇلۇش ئەھۋالىدىن بېرىلگەن دوكلاتنى ئاڭلىغاندىن كىيىن مۇنداق دەپ كۆرسەتتى:« قاتناش-ئىقتىسادىي تەرەققىياتنىڭ ئاساسى ۋە ھەرىكەتلەندۈرگۈچ كۈچى، ئۇ بۈگۈر ئىقتىسادىي تەرەققىياتىنىڭ يۆلىنىشى ۋە سۈرئىتىگە زىچ مۇناسىۋەتلىك، شەھەر-قۇرۇلۇش-كەڭ خەلق ئاممىسىغا نەپ ئېلىپ كېلىدىغان، ئىقتىسادىي تەرەققىياتنى ئىلگىرى سۈرىدىغان ئۇل خاراكتېرلىك خىزمەتتۇر، قۇرۇلۇشنىڭ سۈپەت ئۆتكىلىنى قاتتىق ئىگەللەپ، يول ۋە شەھەر قۇرۇلۇش تۈرلىرىنى چوقۇم پۇخرالار رازى بولىدىغان قۇرۇلۇش قىلىپ قۇرۇپ چىقىش كېرەك.» ئۇ مۇنداق دېدى:«يېڭى شەھەر رايونى يول قۇرلىشى بولۇپمۇ قىزىل ئېقىن مەنزىرە يول قۇرلىشى ۋە ئۇنى كۆكەرتىش، يورۇق قىلىش، گۈزەللەشتۈرۈش، مۇھىت ئاسراش قاتارلىق ئەسلىھەلەرنى تەڭ قەدەمدە پىلانلاپ، تەڭ قەدەمدە يولغا قويۇپ، ھەر بىر قۇرۇلۇشنى سۈپەتلىك ئىشلەپ، شەھەر قىياپىتىنى ئەلالاشتۇرۇش كېرەك، شۇنىڭ بىلەن بىر ۋاقىتتا ھازىرقى يېڭى شەھەر رايونىنى ئېچىشتىكى كۆچۈرۈش خىزمىتىنىڭ ئالدىنقى باسقۇچلۇق تەييارلىق ئىشىنى پائال ياخشى ئىشلەپ، تەشكىلىي رەھبەرلىكنى كۈچەيتىپ، كۆچۈرۈشنىڭ ئوڭۇشلۇق ئېلىپ بېرىلىشىغا ھەقىقىي كاپالەتلىك قىلىش كېرەك.» 
   قىزىل چوڭ كۆۋرۈك ۋە ئاقساراي يېزىسى، چۇمپاق بازىرىغا ئايرىلىدىغان 237x لىنىيە كېڭەيتمە يول قۇرۇلۇش نەق مەيدانىدا شۇجى ليۇفۇلىن مەزكۇر قۇرۇلۇش بۈگۈر بىلەن كۇچا ئارىلىقىدىكى يۇقۇرى سۈرئەتلىك تاش يول ۋە چۇمپاق بازىرى، ئاقساراي يېزىسىنى تۇتاشتۇرىدىغان مۇھىم يول، مەزكۇر يولنىڭ ياسىلىشى- شەھەر-يېزا قاتناش قۇرۇلۇشىنى يەنىمۇ كۈچەيتىپ، شەھەر يېزىلارنىڭ قاتناش شارائىتىنى ياخشىلاپ، ناھىيە بازىرى بىلەن ئۈچ يېزا بازار ئارىلىقىدىكى ئالاقىنى كۈچەيتىپ، پۇقرالارنىڭ يول يۈرۈشىگە قولايلىق يارىتىپ بېرىشتە ئىنتايىن مۇھىم ئەھمىيەتكە ئىگە دەپ تەكىتلىدى، شۇجى ليۇفۇلىن مۇنۇلارنى تەلەپ قىلدى:«نىشاننى يەنىمۇ ئايدىڭلاشتۇرۇپ، قورۇلۇشىنىڭ ئاخىرىنى تۈگىتىشنى بىر تۇتاش پىلانلاپ، سۈرئەتنى تېزلىتىپ، قۇرۇلۇشنىڭ ئۆز قەرەلىدە تاماملىنىشىغا ھەقىقىي كاپالەتلىك قىلىشى كېرەك. يىل ئاخىرىدىن بۇرۇن قاتناش باشلىنىش ۋە يولنى ياخشى ياساش، ياخشى باشقۇرۇشتىن ئىبارەت بۇ ئىككى نىشاننى ئايدىڭلاشتۇرۇپ، قۇرۇلۇشنى گۈزەل، سۈپەتلىك، كۆزنى قاماشتۇرىدىغان قىلىپ قۇرۇپ چىقىش لازىم. شەھەرنىڭ ئاساسىي يول قۇرۇلۇش تەلىپى بويىچە يۈرۈشلەشتۈرۈش قۇرلىشى، ئاخىرىنى تۈزۈتۈش خىزمىتىنى ياخشى تۇتۇپ، سېستىمىلىق، ئەتراپلىق، ئىنچىكە بۇلۇش ۋە تەڭ ئەمىللەشتۈرۈشنى ئىشقا ئاشۇرۇش كېرەك.». ئۇ يەنە مۇناسىۋەتلىك يېزا بازارلار ۋە تارماقلار داۋاملىق زىچ ماسلىشىپ، قۇرۇلۇش جەريانىدا كۆرۈلگەن قىيىنچىلىق ۋە مەسىلىلەرنى ئۆز ۋاقتىدا ھەل قىلىپ، يول ۋە شەھەر مەمۇرىيەت قۇرۇلۇشىنى تېزلىتىپ، قۇرۇلۇشنى بالدۇر تاماملاپ، خەلققە بەخت يارىتىشنى تىرىشىپ قولغا كەلتۈرۈشنى تەلەپ قىلدى.
   شۇجى ليۇفۇلىن يەنە ئاقساراي يېزىسىنىڭ ئاھالىلەرنى ئولتۇراقلاشتۇرۇپ خەلقنى بېيىتىش قۇرۇلۇش نەق مەيدانىغا كېلىپ، قۇرۇلۇش ئەھۋالى ۋە سۈپەت مەسىلىسىنى تەپسىلىي ئىگەللىدى، ئۇ يېزىلىق پارتكوم، يېزىلىق ھۆكۈمەت ۋە باشقا مۇناسىۋەتلىك تارماقلاردىن قۇرۇلۇش قەدىمىنى يەنىمۇ تېزلىتىپ، مەبلەغ ۋە قۇرۇلۇش ماتېرىيالى جەھەتتە كۆرۈلگەن مەسىلىلەرنى ئاكتىپ ھەل قىلىپ، ھەر قايسى قۇرۇلۇش مەيدانلىرى ئۆز-ئارا ھەمكارلىشىپ، قۇرۇلۇشنى ۋاقتىدا پۈتتۈرۈپ، خەلقنى كۆڭۈلدىكىدەك، ئازادە، ئىللىق ئۆيگە كۆچۈپ كىرىشىگە كاپالەتلىك قىلىشىنى تەلەپ قىلدى.

﻿جوڭگودا 5 يىلدا قاتناش ۋەقەسىدە ئۆلگەنلەرنىڭ سانى 76 مىڭغا يەتكەن
يېقىنقى بەش يىلدىن بۇيان جۇڭگودىكى قاتناش ۋەقەسىدە ئۆلگەنلەرنىڭ يىللىق ئوتتۇرىچە ئادەم سانى 76 مىڭ ئادەمگە يەتكەن 
جۇڭگو دۆلەتلىك بىخەتەر ئىشلەپچىقىرىشنى باشقۇرۇش نازارەت قىلىش باش ئىدارىسىنىڭ خەۋىرىگە " ئونىنچى بەش يىل " ( 2006 - 2010 ) يىلىدىن بېرى، جۇڭگودىكى قاتناش ۋەقەسىدە ئۆلگەنلەرنىڭ يىللىق ئوتتۇرىچە ئادەم سانى 76 مىڭ ئادەمگە يېتىپ، بارلىق بىخەتەر ئىشلەپچىقىرىش ھادىسلىرىدىكى ئۆلۈم - يېتىم ئومۇمىي سانىنىڭ 80 پىرسەنتىنى  ئىگىلىگەن. 
دۆلەتلىك بىخەتەر ئىشلەپچىقىرىشنى باشقۇرۇش نازارەت قىلىش باش ئىدارىسىنىڭ مۇئاۋىن ئىدارە باشلىقى ۋاڭ دېشۆ 19- چىسلادىكى بېيجىڭدىكى يول بىخەتەرلىكىگە مۇناسىۋەتلىك يىغىندا، نۆۋەتتە جۇڭگونىڭ يول قاتناش بىخەتەرلىك ۋەزىيىتىنىڭ بۇرۇنقىدىن جىددىيلىشىپ كەتكەنلىكىنى، بولۇپمۇ يېقىنقى مەزگىللەردە زور قاتناش ۋەقەسى ۋە ئون نەچچە ئادەمنىڭ ئۆلۈشىگە چېتىلىدىغان يولۇچى توشۇش قاتناش ۋەقەلىرىنىڭ ئۆرلىگەنلىكىنى، 7- ئاي كىرگەندىن بۇيان پۈتۈن مەملىكەتتە ئالتە قېتىم 30 دىن ئارتۇق ئادەمگە چېتىلىدىغان نىسبەتەن زور يولۇچى توشۇش قاتناش ۋەقەلىرىنىڭ ئارقا - ئارقىدىن يۈز بەرگەنلىكىنى ئېيتىپ ئۆتتى. 
ستاتىستىكىغا ئاساسلانغاندا، بۇ يىلنىڭ ئالدىنقى يېرىم يىلىدا مەملىكىتىمىزدىكى يول قاتناش ۋەقەسىنىڭ يۈز بېرىش قېتىم سانى ۋە ئۆلگەنلەرنىڭ ئىگەللەيدىغان سانى پۈتۈن مەملىكەتتىكى ھادىسە ئومۇمىي مىقدارىنىڭ 50.8 تى ۋە 81.5  پىرسەنتىنى ئىگەللىگەن بولۇپ، نىسبەتەن زور ھادىسىلەر71.5 ۋە 69.7  پىرسەنتىنى، پەۋقۇلئاددە زور ھادىسلەر 32.1 ۋە 37.8  پىرسەنتىنى ئىگەللىگەن. 
ۋاڭ دېشۆنىڭ كۆرسىتىشىچە: بۇ يىلدىن بۇيان يۈز بەرگەن 10 قېتىملىق پەۋقۇلئاددە زور قاتناش ۋەقەسىدىن قارىغاندا، 9 قېتىملىق ھادىسە يولۇچى توشۇش ئاپتوموبىللىرىغا چېتىلىدىغان بولۇپ، ئومۇمىي ساننىڭ 90  پىرسەنتىنى  ئىگەللىگەن بولۇپ، يولۇچى توشۇش بىخەتەرلىكى نۆۋەتتىكى يول قاتناش بىخەتەرلىك خىزمىتىدىكى مۇھىمنىڭ مۇھىمى بولۇپ قالغان. 
بۇ يىل 3- ئايدىن بۇيان جۇڭگودىكى كۆپ قىسىم ھۆكۈمەت ئورۇنلىرى ھەمكارلىشىپ يوللاردىكى يولۇچى توشۇش يوشۇرۇن ئاپەتلىرىنى تۈزەش مەخسۇس ھەرىكىتىنى قانات يايدۇرغان. ۋاڭ دېشۆنىڭ ئېيتىشىچە: كەلگۈسىدە بۇ مەخسۇس ھەركەت يولۇچى توشۇش كارخانىلىرىنىڭ بىخەتەر ئىشلەپچىقىرىشنى ئۆلچەملەشتۈرۈش قۇرلىشى، ناھىيە دەرىجىلىك يولۇچى توشۇش كارخانىلىرىنىڭ بىخەتەرلىك يوشۇرۇن ئاپەتلىرىنى نوقتىلىق تەرتىپكە سېلىش، كارخانا سوبىكتىنىڭ مەسئۇلىيىتىنى ئەمىللەشتۈرۈشنى ئىلگىرى سۈرۈش قاتارلىقلارغىچە تەرەققى قىلىدىكەن. 

 
 

﻿

قىش پەسلى كىرىپ، كۆپ قىسىم جايلاردا ھاۋا قاتتىق سوۋۇپ، يوللار مۇز تۇتۇشقا باشلىدى. شوپۇر دوستلارنىڭ ماشىنا ھەيدىگەندە سەزگۈرلۈكىنى ئاشۇرۇشىنى ئەسكەرتىش يۈزىسىدىن بۇ تېما يوللانماقچى. 
   ماشىنا ھەيدەشتىن ئىلگىرى، ماشىنىنى ئومۇميۈزلۈك تەكشۈرۈش، بارلىق ئەسۋابلارنىڭ تولۇق ياكى ئەمەسلىكى، چىراغ يورۇقى قاتارلىقلار ئىنتايىن مۇھىم.
   ماشىنا ھەيدىگەن شوپۇر چوقۇم ماشىنىدىكى بىخەتەرلىك ئەسلىھەلىرىنى ئەستايىدىل تەكشۈرۈشى كېرەك. يۆنىلىش ئۆزگەرتىش سىستېمىسى، تورمۇز سىستېمىسى، چىراغ يورۇقى، پرىبور، گۈدۈك، يامغۇر سۈيى يۇغۇچ قاتارلىقلارنىڭ تولۇق ۋە ئۈنۈملۈك بولۇشىغا دىققەت قىلىش. ئۇنىڭدىن سىرت يەنە ماشىنا چاقى ھاۋا بېسىمىنىڭ ئۆلچەمگە ئۇيغۇن ياكى ئەمەسلكىگىمۇ دىققەت قىلىش كېرەك. ھاۋا بېسىم ھەددىدىن زىيادە يۇقىرى بولۇپ كەتمەسلىكى كېرەك. تۇمانلىق ھاۋارايىدا ماشىنا ھەيدەشتىن ئىلگىرى ماشىنىنىڭ بارلىق ئەينەكلىرى ۋە چىراغلىرىنى پاكىزە سۈرتۈش. تۇماندىن مۇداپىئەلىنىش چىرىغى، يېقىن ئارىلىق چىرىغى، ئالدى-كەينى كىچىك چىراغلارنى بەلگىلىمە بويىچە ياندۇرۇپ، چىراغ يورۇقىدا ئېنىق كۆرۈش دەرىجىسىنى ئاشۇرۇش، ئالدى تەرەپتىكى يول ۋە يولدا كېتىۋاتقان قاتناش ۋاسىتىلىرى، ئادەملەرگە دىققەت قىلىش.
  ماشىنا ھەيدىگەندە سىلىق ھەيدەش، سۈرئەت تالاشماسلىق
   ماشىنا ھەيدىگەندە، تەكشى سۈرئەتتە ھەيدەشكە دىققەت قىلىش، تۇيۇقسىزلا سۈرئەت ئاشۇرماسلىق، تۇيۇقسىزلا تورمۇز قىلماسلىق، تۇيۇقسىزلا يۆنىلىش ئۆزگەرتمەسلىك. ماشىنىنى قوزغاتقاندا ۋە سۈرئەتنى ئاشۇرغاندا، چاق تېيىلىپ كېتىشنىڭ ئالدىنى ئېلىش ئۈچۈن  يېنىك، ئاستا مەشغۇلات قىلىش. سۈرئەت ئاستىلاتقاندا، ماتورنىڭ قارشىلىق كۈچىدىن ئۈنۈملۈك پايدىلىنىپ سۈرئەت ئاستىلىتىش. ئەگەر تورمۇزدىن پايدىلىنىپ ماشىنىنى توختاتماقچى بولساقمۇ ئالدى بىلەن ماشىنا سۈرئىتىنى ئاستىلىتىپ ئاندىن تورمۇزلىغۇچنى دەسسەش.
   يۆنىلىش ئۆزگەرتكەندە، بۇرۇلۇش دىئامېتىرىنى مۇۋاپىق چوڭايتىپ رولنى ئاستا بۇراش. ماشىنا ھەيدىگەندە ئالدىنقى ئاپتوموبىلغا بەك يېقىن ھەيدەشتىن ساقلىنىش، ئەڭ يۇقىرى سۈرئەت 20km/h دىن ئېشىپ كەتمەسلىكى كېرەك. كۆرۈنۈش دەرىجىسى 15m دائىرىدە ماشىنا سۈرئىتى  5km/h دىن ئېشىپ كەتمەسلىكى كېرەك. كۆرۈنۈش دەرىجىسى 5m ئىچىدىكى دائىرىدە مۇۋاپىق ئورۇننى تاللاپ، ماشىنىنى يول بويىدا توختىتىش. يولدا كېلىپ-كېتىۋاتقان ماشىنا ۋە ئادەملەرنىڭ دىققەت قىلىشى ئۈچۈن، ئالدى ئارقا چىراغلىرىنى ياندۇرۇپ قويۇش، تۇمان پەسەيگەندىن كېيىن ئاندىن يول يۈرۈش.
 
﻿

ئايال ماشىنا ئىگىلىرى دىققەت قىلىشقا تېگىشلىك ئىشلار 
   •1. كۆرسەتكۈچ چىراغقا قارىماي، ماتور سېلىندېرىنى قىرىۋېتىش 

كۆپ قىسىم ئاياللار ماشىنا ھەيدىگەندە، پروبېر تاختىسىغا قاراشنى ياخشى كۆرۈپ كەتمەيدۇ. نۇرغۇنلىرى شۇنچە ئۇزۇن يىل ماشىنا ھەيدەپ تۇرۇقلۇق، سۈرئەت ئۆلچىگۈچ كۆرسىتىش چىرىقىدىن باشقا، تورمۇز چىرىقى، بىخەتەرلىك تاسمىسىنى تاقىمىغانلىق كۆرسەتمە چىرىقى، ئاپتۇل چىرىقى، قول تورمۇز كۆرسەتمە چىرىقى قاتارلىقلارنىڭ نەدە ئىكەنلىكىنى تامامەن بىلىپ كەتمەيدۇ. بىر ئايال باھار بايرىمىدا ئۆيىگە قايتىپ مېڭىپ، يېرىم يولغا كەلگەندە ماشىنىسىنىڭ ئاپتۇلى تۈگەپ قېلىپ، كۆرسەتمە چىراغ يېنىپتۇ. بۇ چىراق يانغاندا ماشىنىنى داۋاملىق ھەيدەشكە بولمايدىغانلىقىنى ئادەتتە ماشىنا ھەيدىگەنلەرنىڭ ھەممىسى بىلىدىكەن، لېكىن بۇ ئايال بۇنى قىلچىمۇ سەزمەي، ماشىنىسىنى داۋاملىق ھەيدەپ، ماشىنا ماتورنىڭ سېلىندېرىنى ئېغىر ھالدا قىردۇرۇۋېتىپتۇ.

كەسپ ئەھلىلىرى شۇنى چۈشەندۈردىكى : ئايال ماشىنا ئىگىلىرىنىڭ پېروبېر تاختىسىغا قاراشنى ياخشى كۆرمەسلىكى، ئۇلارنىڭ پروبېر تاختىسىغا قاراشنى مەنىسىز دەپ قاراپ، قىزىقماسلىقىدىن  بولىدىكەن. شۇڭا ئايال ماشىنا ئىگىلىرى پېروبېر تاختىسىنى ئوبرازلىق، قىزىقارلىق، ئاۋازلىق شەكىلدە قىلىپ قۇراشتۇرغاندا، مەسىلە كۆرۈلگەن ھامان قانداق كاشىلا كۆرۈلگەنلىكىنى ۋاقتىدا بايقىيالايدىكەن. لېكىن ئەڭ مۇھىمى چۈشەندۈرۈشىنى كۆپرەك ئوقۇپ، ھەرخىل كۆرسەتمە چىراغلارنىڭ ئىقتىدارىنى چۈشىنىۋېلىشى لازىم. 
•2. ماشىنا ھەيدىگەندە ماشىنا شامالدۇرغۇچنىڭ توسۇلۇپ قالغانلىقىنى ئۇقماي، رادىئاتورنى ئالماشتۇرۇش.

نۇرغۇن ئايال ماشىنا ئېگىلىرىدە ماشىنا ئاسراشتىكى ئاساسىي بىلىملەر كەمچىل بولغاچقا، ئادەتتە باشقىلار قانداق ياسايمىز دىسە، شۇ بويىچە ياسىتىپ، بەزىبىر ئالدامچىلار تەرىپىدىن " چاتىقى بولمىسىمۇ چاتىقى بار دەپ كۆرسىتىش، كىچىك چاتاقنى چوڭ قىلىپ كۆرسىتىش " گە ئۇچرايدۇ. سۇن خانىم مانا مۇشۇنداق ئىشقا دۇچ كەلگەن. ئۇ بىر قېتىم ماشىنىسىنى ھەيدەپ باشقا شەھەرگە ساياھەتكە چىققان، يولدا ماتور رادىئاتورى " قايناپ كېتىپ " ، نىمە ئىشلىكىنى بىلمەي، يېقىن ئەتراپتىكى ماشىنا رىمونت قىلىش ئورنىغا ماشىنىسىنى رىمونت قىلدۇرۇشقا بەرگەن. رېمونتچى رادىئاتورنىڭ بۇزۇلۇپ قالغانلىقىنى، ئالماشتۇرۇش كېرەكلىكىنى ئېيتقان، سۇن خانىم شۇنىڭ بىلەن 300 يۈەن خەجلىگەن. قايتىپ كەلگەندىن كېيىن 4S دۇكىنىدىكى رېمونتچىلار بىلەن پىكىر ئالماشتۇرۇپ، ئەسلىدە ماشىنا شامالدۇرغۇچنىڭ توسۇلۇپ قالغانلىقىنى، ئۆزىنىڭ ماشىنا ھەيدەشنىلا بىلىپ، ماشىنا ئاسراشنى چۈشەنمىگەنلىكى ئۈچۈن ئالدانغانلىقىنى ئاندىن بىلگەن. 
•3. ماشىنىنى ھەددىدىن تاشقىرى ئالا - چەكمەن قىلىپ بېزىۋېلىش 

كۆپلىگەن ئايال ماشىنا ئىگىلىرى ماشىنا ئىچىگە نۇرغۇن مويلۇق ئويۇنچۇق، يانفون تەگلىكى قاتارلىقلارنى قويۇۋېلىشقا ئامراق كېلىدۇ. بەزىلىرى ھەتتا پۈتۈن ماشىنا ئىچىنى بىر قېتىم بېزەپ چىقىپ، كىشىنىڭ كۆزىنى ئالا - چەكمەن قىلىۋېتىدۇ. مەسىلەن: ئورۇندۇق، ياستۇق، رول، ئارقىنى كۆرۈش ئەينىكى، خوتلارنى قاپلاش، مۈرىنى ئاسراش كۆپىنچىسى، سېلىنچا سېلىش قاتارلىقلار. بىر قىز ماشىنىسىنىڭ خوتى ۋە قول تورمۇزىغا تىۋىتلىق قاپ كەيگۈزىۋالغان، ئويلىمىغان يەردىن بىر كۈنى ماشىنىسىنى 3- خوتتىن 4- خوتقا ئالماشتۇرماقچى بولغاندا، تىۋىتلىق قاپ سىلىق بولغاچقا قولى تېيىلىپ كېتىپ، ماشىنىنى ئارقىغا ياندۇرۇش خوتى سېلىنىپ كېتىپ، بىر قاتار ماشىنا ئارقا - ئارقىدىن سوقۇلۇش ھادىسىسى كۆرۈلۈپ، ماشىنىسىمۇ بۇزۇلغان، ئىقتىسادىي جەھەتتىنمۇ زىيان تارتقان. 

كەسىپ ئەھلىلىرى شۇنى چۈشەندۈردىكى : ماشىنىنى لايىقىدا بېزەپ، موفتا، تورمۇز، رول قېپى، خوت دەستىسى، قول تورمۇز، ئارقىنى كۆرۈش ئەينىكى قاتارلىق مۇھىم قىسىملارنى ئۆزگەرتىپ قۇراشتۇرماسلىق لازىم. ماشىنا ئىچىگە زىيادە كۆپ نەرسىلەرنى قويۇۋالماسلىق، كۆرۈش سىزىقىنى توسۇپ قويماسلىق لازىم. 
•4. بەدىنىنى رولغا ھەددىدىن زىيادە يېقىن قىلىۋېلىش 

يېڭى ئايال شوپۇرلار ماشىنا ھەيدىگەندە، ئورۇندۇقنى ئالدىغا سۈرۈپ، بەدىنىنى رولغا ھەددىدىن زىيادە يېقىن قىلىۋالىدۇ، بۇنداق قىلغاندا ماشىنا ھەيدىگەندە قول ۋە پۇت ئېگىلىپ قېلىپ، قول - پۇت ئەركىن ھەركەتلىنەلمەي، ماشىنا ھەيدەشكە تەسىر يېتىدۇ. تېخىمۇ ئېغىر بولغىنى بەدەن ئالدىغا قانچە يېقىنلاشقانسېرى كۆرۈش بۇلىڭى يوغىناپ، ئىنكاس بارغانسېرى ئاستىلايدۇ. بولۇپمۇ ئىككى ياندىكى ئەھۋاللارنى كۈزىتەلمەي، ئاسان ھادىسە كۆرىلىدۇ. ئۇندىن باشقا، تاسادىبىي ھادىسە كۆرۈلۈپ قالسا، ھەيدىگۈچى تورمۇزىغا قىسىلىپ قېلىش ئەھۋالى كۆرۈلۈشى مۇمكىن. 
•5. ئارقىنى كۈزىتىش ئەينىكىنى گىرىم ئەينىكى قىلىۋېلىش 

بۇنداق قىلغاندا كۆرۈش دائىرىسى توسالغۇغا ئۇچراپ، ئارقا تەرەپنى كۈزەتكىلى بولماي، بىخەتەرلىك يوشۇرۇن ئامىللىرى كېلىپ چىقىدۇ. ئايال ماشىنا ئىگىلىرىگە شۇنى ئەسكەرتىمىزكى: ئوڭ، سول، ئوتتۇرا ئۈچ تەرەپتىكى كۈزىتىش ئەينىكىنى مۇۋاپىق تەڭشەپ، يول يۈرۈش جەريانىدا ھەر ۋاقىت كۈزىتىش ئەينىكىگە قاراپ بېرىشتەك ئادەتنى يېتىلدۈرىۋېلىڭ. گىرىم قىلىشقا توغرا كېلىپ قالسا، ماشىنىنى بىخەتەر يول ياقىسىغا توختۇتۇپ، گىرىم قىلىپ بولغاندىن كېيىن، ئاندىن ماشىنىنى ھەيدەڭ. 


