  7 - ئاينىڭ 30 - كۈنى سائەت 17 دە ، خوتەن شەھىرى ئالار قۇملۇق تاشيولىنىڭ 80 كىلومېتىر يېرىدە چوشقا بېسىپ ماڭغان كىچىك يۈك ماشىنىسى يەنە بىر چوڭ يۈك ئاپتوموبىلنىڭ كەينىدىن كېلىپ ئۈسۈپ ، كىچىك يۈك ماشىنىسىنىڭ شوپۇرى نەق مەيداندا ئۆلگەن . 
خوتەن ۋىلايەتلىك جامائەت خەۋپسىزلىك ئوت ئۈچۈرۈش ئەترىتىنىڭ دېيىشىچە ، شۇ كۈنى 17 دىن 34 مىنۇت ئۆتكەندە ، ۋەقە سىگنالىنى تاپشۇرۇۋالغاندىن كىيىن دەرھال نەق مەيدانغا يېتىپ كەلگەن . بىر نەپەر قۇتقۇزغۇچى خادىم شۇ يەردىكى ئەھۋالنى چۈشەندۈرۈپ : " بىز ئۇ يەرگە بارغاندا ، 20 نەچچە چوشقا باسقان كىچىك تىپتىكى يۈك ماشىنىسى ، بالون يېرىلىپ كېتىش تۈپەيلى يولنىڭ چېتىگە توختىتىپ ئوڭشاۋاتقان  “新R0***7” نومۇرلۇق چوڭ تىپتىكى يۈك ماشىنىسىنىڭ كەينىدىن كېلىپ ئۈسۈپ ، پۈتۈن يەر ماشىنىنىڭ تۆمۈر تەسەكلىرى بىلەن توشۇپ كەتكەن ئىكەن . بىز بۇ شەكلى ئېغىر دەرىجىدە ئۆزگىرىپ كەتكەن يۈك ماشىنىسىنى پارچىلايدىغان ئەسۋابلار بىلەن  چۇۋۇپ جەسىتىنى چىقىرىۋالدۇق " دېدى . 
 
﻿تۆمۈريول بىخەتەرلىك خىزمىتىنى ئومۇميۈزلۈك كۈچەيتىمىز ۋە ياخشىلايمىز 
 قاتناش تېزلىكى جەھەتتە: سائەتلىك ئەڭ يۇقىرى سۈرئىتى 350 كىلومېتىر قىلىپ لايىھىلەنگەن يۇقىرى سۈرئەتلىك تۆمۈريولدا 300 كىلومېتىرلىق سۈرئەتتە قاتناش؛ سائەتلىك ئەڭ يۇقىرى سۈرئىتى 250 كىلومېتىر قىلىپ لايىھىلەنگەن يۇقىرى سۈرئەتلىك تۆمۈريولدا 200 كىلومېتىرلىق سۈرئەتتە قاتناش؛ سائەتلىك سۈرئىتىنى 200 كىلومېتىرغا يەتكۈزگىلى بولىدىغان لىنىيەدە 160 كىلومېتىرلىق سۈرئەتتە قاتناش كېرەك. سۈرئىتى تەڭشەلگەن پويىزلارنىڭ بېلەت باھاسىمۇ مۇۋاپىق تۆۋەنلىتىلىدۇ. پويىز زىچلىقى جەھەتتە: يۇقىرى سۈرئەتلىك پويىز قاتنىغان دەسلەپكى مەزگىلدە، قاتناش خەرىتىسى بىر قېتىمدا تۈزۈلۈپ، باسقۇچلار بويىچە يولغا قويۇش چارىسى قوللىنىلىدۇ، پويىز سانى تەدرىجىي كۆپەيتىلىدۇ، شۇ ئاساستا يېڭى ئەسلىھەگە تېخىمۇ ياخشى ماسلاشتۇرۇلىدۇ.
　　10 – ئاۋغۇست، گوۋۇيۈەننىڭ دائىمىي يىغىنىدا، تۆمۈريول بىخەتەرلىك خىزمىتىنى كۈچەيتىش مۇزاكىرە قىلىنىپ ئورۇنلاشتۇرۇلدى ھەم يۇقىرى سۈرئەتلىك تۆمۈريول بىخەتەرلىكىنى ئومۇميۈزلۈك تەكشۈرۈش خىزمىتىنى قانات يايدۇرۇش قارار قىلىندى. يىغىن تەلىپىگە ئاساسەن، ئاخبارات ۋاسىتىلىرى پۈتكۈل تەكشۈرۈش جەريانىغا قاتنىشىدۇ. ئاگېنتلىقىمىز مۇخبىرى شۇ سەۋەبتىن تۆمۈريول مىنىستىرلىقى پارتگۇرۇپپىسىنىڭ شۇجىسى، مىنىستىر شېڭ گۇاڭزۇنى زىيارەت قىلدى.مۇخبىر: 23 – ئىيۇل نىڭبو – ۋېنجۇ لىنىيەسىدە پەۋقۇلئاددە ئېغىر تۆمۈريول قاتناش ۋەقەسى يۈز بەرگەندىن كېيىن، تۆمۈريول مىنىستىرلىقى پارتگۇرۇپپىسى تۆمۈريول ترانسپورت بىخەتەرلىك خىزمىتىنى كۈچەيتىش ئۈچۈن قانداق تەدبىرلەرنى قوللاندى؟
　　شېڭ گۇاڭجۇ: ۋەقە يۈز بەرگەندىن كېيىن، تۆمۈريول تارماقلىرى ۋەقەدىن چوڭقۇر ساۋاق ئېلىپ، تېزدىن بىر يۈرۈش تەدبىر قوللىنىپ، تۆمۈريول بىخەتەرلىك خىزمىتىنى ئومۇميۈزلۈك كۈچەيتتى ۋە ياخشىلىدى. بىرىنچى، يوشۇرۇن خەۋپنى تەكشۈرۈش ۋە تۈگىتىش خىزمىتىنى قانات يايدۇردى. ئىككىنچى، ھەر دەرىجىلىك كادىرلارنى بىخەتەرلىككە كاپالەتلىك قىلىشنى ھۆددە ئېلىشقا تەشكىللىدى. تۆمۈريول مىنىستىرلىقى ئورگىنى كەسپىي كادىردىن 180نى ئاجرىتىپ، سىستېما بويىچە 47 بىخەتەرلىك تەكشۈرۈش گۇرۇپپىسى قۇرۇپ، ترانسپورت 1 – سېپىدىكى نۇقتىلىق ئورۇنلارنى ئومۇميۈزلۈك تەكشۈرۈشكە ئەۋەتتى. ئۈچىنچى، تۆمۈريول ئىشچى – خىزمەتچىلىرىگە قارىتا بىخەتەرلىك ئىدىيىسى تەربىيىسىنى كۈچەيتتى. تۆتىنچى، ۋەقەدىن كېيىنكى ئاخىرەتلىك ئىشلار ۋە مۇقىملىقنى ساقلاش خىزمىتىنى ياخشى ئىشلىدى.
　　مۇخبىر: يۇقىرى سۈرئەتلىك تۆمۈريولنىڭ بىخەتەرلىكى مىليونلىغان ئاممىنىڭ ھاياتىي بىخەتەرلىكىگە مۇناسىۋەتلىك چوڭ ئىش، ئۇنىڭ بىخەتەرلىك خىزمىتىنى ياخشى ئىشلەشكە سەل قاراشقا بولمايدۇ، تۆمۈريول تارماقلىرى يۇقىرى سۈرئەتلىك تۆمۈريول بىخەتەرلىكىنى كۈچەيتىش ئۈچۈن قانداق تەدبىر قوللاندى؟
　　شېڭ گۇاڭزۇ: تۆمۈريول بىخەتەرلىك خىزمىتىنى ھەقىقىي كۈچەيتىش ئۈچۈن، بىر تەرەپتىن يوشۇرۇن خەۋپنى تەكشۈرۈش ۋە تۈگىتىش خىزمىتىنى پۇختا ئىلگىرى سۈرۈپ، تۆمۈريول بىخەتەرلىك ۋەزىيىتىنى تېزدىن مۇقىملاشتۇرىمىز، يەنە بىر تەرەپتىن باشقۇرۇشنى كۈچەيتىپ، يىراقنى نەزەردە تۇتۇپ، تۆمۈريول بىخەتەرلىكىنىڭ سىجىل مۇقىم بولۇشىنى تىرىشىپ ئىشقا ئاشۇرىمىز.
　　يىراقنى نەزەردە تۇتقاندا، تۆمۈريول بىخەتەرلىكىدىكى ئاساس قۇرۇلۇشنى كۈچەيتىمىز. بىرىنچى، يۇقىرى سۈرئەتلىك تۆمۈريول ئەسلىھەلىرىنىڭ سۈپىتىنى ئومۇميۈزلۈك ئۆستۈرىمىز. يۇقىرى سۈرئەتلىك تۆمۈريول مەھسۇلاتلىرىنى كىرگۈزۈشتە ئۆتكەلنى چىڭ تۇتۇپ، يۇقىرى سۈرئەتلىك تۆمۈريول ئەسلىھەلىرىنى كىرگۈزۈش ئىجازىتى، باشقۇرۇشنى قېلىپلاشتۇرىمىز. ئىككىنچى، يۇقىرى سۈرئەتلىك تۆمۈريول قائىدە – تۈزۈملىرىنى مۇكەممەللەشتۈرىمىز. يۇقىرى سۈرئەتلىك تۆمۈريول ئەسلىھەلىرىنى رېمونت قىلىش، تەكشۈرۈش، نازارەت قىلىش، تىزگىنلەش، پويىز قاتناشقا تەشكىللەش، جىددىي ئەھۋالغا تاقابىل تۇرۇش، قۇتقۇزۇش، ياردەم بېرىش قاتارلىقلارنى مۇھىم نۇقتا قىلىپ، يۇقىرى سۈرئەتلىك تۆمۈر يولغا ئالاقىدار ئىلمىي، كۈچلۈك قائىدە – تۈزۈملەرنى تۈزىمىز. ئۈچىنچى، يۇقىرى سۈرئەتلىك تۆمۈريول خادىملىرىنى تەربىيەلەشنى كۈچەيتىپ، بۇ كەسىپ بىلەن شۇغۇللانغۇچى خادىملارنىڭ تېخنىكا، كەسپىي ئىقتىدارىنى ئومۇميۈزلۈك ئۆستۈرىمىز. تۆتىنچى، يۇقىرى سۈرئەتلىك تۆمۈريولدا جىددىي ئەھۋالنى بىر تەرەپ قىلىش ئىقتىدارىنى ئۆستۈرۈپ، يۇقىرى سۈرئەتلىك تۆمۈريول ئەسلىھەلىرىدە كۆرۈلىدىغان كاشىلىنى بىر تەرەپ قىلىش لايىھىسىنى مۇكەممەللەشتۈرىمىز. بەشىنچى، يۇقىرى سۈرئەتلىك تۆمۈريولدا ئامانلىقنى ساقلاش ۋە ئالدىنى ئېلىش تەدبىرلىرىنى كۈچەيتىپ، يۇقىرى سۈرئەتلىك تۆمۈريول ئامانلىق مۇھىتىنى ئەلالاشتۇرۇپ، بىخەتەرلىككە كاپالەتلىك قىلىش ئىقتىدارىنى ئۆستۈرىمىز.
　　مۇخبىر: قۇرۇلۇش قىلىنىۋاتقان يۇقىرى سۈرئەتلىك تۆمۈريول تۈرلىرىنىڭ سۈپەت بىخەتەرلىكىگە قانداق كاپالەتلىك قىلىسىلەر؟
　　شېڭ گۇاڭجۇ: قۇرۇلۇش قىلىنىۋاتقان يۇقىرى سۈرئەتلىك تۆمۈريول تۈرلىرىنى ئومۇميۈزلۈك تەكشۈرۈۋاتىمىز. بۇنىڭدا قۇرۇلۇشنى ئىلمىي، مۇۋاپىق ئورۇنلاشتۇرۇپ، قۇرۇلۇش تۈرلىرىدە ۋاقىت قوغلىشىشنى قاتتىق چەكلەپ، سۈپەت بىخەتەرلىكىنى نازارەت قىلىپ باشقۇرۇشنى كۈچەيتىپ، قۇرۇلۇشنى تەكشۈرۈپ ئۆتكۈزۈۋېلىشتا ئۆتكەلنى ھەقىقىي چىڭ تۇتۇش ھەممىدىن مۇھىم. ئومۇمەن، قۇرۇلۇش سۈرئىتىدە سۈپەت بىخەتەرلىكىنى 1 – ئورۇنغا قويىمىز.
﻿
(1) ناھىيىلىك قاتناش ئىدارىسى 
1956-يىلى 7-ئايدا قاتناش بۆلىمى بولۇپ قۇرۇلغان، 1957-يىلى6-ئايدا قاتناش بۆلىمى قۇرۇلۇش بۆلىكىگە قېتىۋېتىلگەن،1958-يىلى 1-ئايدا قۇرۇلۇش بۆلىمى ئەمەلدىن قېلىپ، 
سانائەت قاتناش بۆلىمى تەسىس قىلىنغان.1958-يىلى 5-ئايدا ئەمەلدىن قالغان. 1958 –يىلنىڭ ئاخىرىدا يەنە سانائەت قاتناش بۆلىمى قايتىدىن ئەسلىگە كەلتۈرۈلگەن 1962-يىلى 8-ئايدا يەنى ئەمەلدىن قالغان.1981-يىلى سانائەت قاتناش بۆلىمى ئىككىنچى قېتىم ئەسلىگە كەلتۈرۈلۈپ 1987-يىلى قاتناش ئىدارىسى بولۇپ قۇرۇلغان.
(2) چاقىلىق تاشيول ئوچاستىكىسى1965-يىلى 10-ئايدا قۇرۇلغان،  دۆلەت يولى218-لىنىيىسىنىڭ چاقىلىق تەۋەلىكىدىكى 200كلومېتىرغا يېقىن بۆلىكىنى، دۆلەت يولى 315-لىنىيىسىنىڭ  چاقىلىق تەۋەلىكىدىكى100 كىلومېتىردىن ئارتۇق بۆلىكىنىڭ ئاسراش ۋەزىپىسىنى ئۈستىگە ئالغان.(3) ئالتۇنتاغ تاشيول ئۇچاستىكىسى1953- يىلى قۇرۇلغان بولۇپ،  دۆلەت يولى 315-لىنىيىسىنىڭ  چاقىلىق تەۋەلىكىدىكى 200 كىلومېتىردىن ئارتۇق بۆلىكىنىڭ ۋە چاقىلىق- قۇمۇل تاشيولىنىڭ چاقىلىق تەۋەلىكىدىكى قىسمىنىڭ ئاسراش ۋەزىپىسىنى ئۈستىگە ئالغان.
(4) ناھىيىلىك يولۇچى توشۇش بېكىتى1994 -يىلدىن ئىلگىرى ناھىيىمىزدە مۇنتىزىم يولۇچى توشۇش تارمىقى يوق بولۇپ، يولۇچى توشۇش خىزمىتىنى ناھىيىلىك ترانسىپورت 
شىركىتى ئۈستىگە ئالغان. ھازىرقى يولۇچى توشۇش بېكىتى 1995-يىلى قۇرۇلغان، شۇنىڭدىن كېيىن ناھىيىمىزنىڭ يولۇچى توشۇش خىزمىتى مۇكەممەللىشىشىگە قاراپ يۈزلەنگەن. ھازىر ناھىيىمىزدە ناھىيە دەرىجىلىك بېكەتتىن بىرسى، يېزا دەرىجىلىك بېكەتتىن 3 بار، ئەسلىھەلىرى بىر قەدەر مۇكەممەل، ھەركۈنى ناھىيە بازىرىدىن ھەرقايسى جايلارغا 13قېتم نۆۋەتچى ماشىنا قاتنايدۇ، قاتناش ئىشلىرى  ناھايىتى راۋان.

﻿زەھەر چەككەن تاكسى شوپۇرى21 ماشىنىنى سوقۇۋەتتى

تاكسى شوپۇرى چېن زەھەر چېكىپ خىيالىي تۇيغۇدا ماشىنا ھەيدەپ كېتىۋېتىپ تاكسى توسىغان كىشىلەرنى ئۆزىنى بۇلىماقچى - دەپ ئويلاپ ماشىنىنى ئۇچقاندەك ھەيدەپ قاچقان ، ئۇ غەربىي 4-ئايلانما يولىغا كەلگەندە كەينى-كەينىدىن21 ماشىنىنى سوقۇۋەتتى . فېڭتەي سوت مەھكىمىسى چېننى خەتەرلىك ئۇسۇلدا جامائەت ئامانلىقىغا زىيان يەتكۈزۈش جىنايىتى بىلەن ئەيىبلىدى .
تۈنۈگۈن ئەتىگەندە چېن ئايالىنىڭ ھەمراھلىقىدا سوتقا كەلگەن . 9 دىن 10 مىنۇتلار ئۆتكەندە31 ياشلىق چېن سوت مەيدانىغا يالاپ ئېلىپ كىرىلگەن . سىرتتتىن ئاڭلىغۇچىلار ئورنىدا ئولتۇرغان ئايالىنىڭ يىغىدىن كۆزلىرى قىزىرىپ كەتكەنىدى . چېننىڭ بايانىغا ئاساسلانغاندا ۋەقە يۈز بەرگەن كۈنى ئەتىگەندە ئۇ زۇكامداپ قالغاچقا سەل بىئاراملىق ھېس قىلغان . شۇنىڭ بىلەن ئۇ ماشىنىنى ھەيدەپ دوختۇرخانىغا بارغان ، كەينىدىنلا داشىڭغا كېلىپ يۈز يۈەنلىك خىروئىن سېتىۋالغان . ئاندىن ئۇ ئادەم ئاز بىر جايغا بېرىپ ماشىنىدا ئولتۇرۇپلا زەھەرنى ئۆزىگە ئوكۇل قىلغان . ئۇ ئادەتتە زەھەرنى ئۇكۇل قىلغاندىن كېيىن يېرىم كۈن دەم ئالىدىكەن . ئۇ كۈنى چېن ماشىنىدىلا ئارام ئالغان . بىر چاغدا بىرەيلەن تاكسى توسماقچى بولۇپ ماشىنىنىڭ ئەينىكىنى چەككەن ، شۇنىڭ بىلەن ئۇنىڭدا بۇلاڭچىغا ئۇچرىغاندەك خىيالىي تۇيغۇ پەيدا بولغان . ئۇ دەرھاللا ماشىنىنى ئۆيى تەرەپكە ھەيدىگەن . غەربىي4-ئايلانمىغا كەلگەندە كەينى-كەينىدىن21 ماشىنىنى سوقۇۋەتكەن . لېكىن چېن ئۆزىنىڭ قانداق قىلىپ 21 ماشىنىنى سوقۇۋەتكەنلىكىنى ئېسىگە ئالالمىغان . ئەينى چاغدا ئۇنىڭ بېشى قېيىپ كۆزى قاراڭغۇلۇشۇپ كەتكەن ، ئاخىرىدا نىمە ئىشلار بولغىنىنى بىلەلمىگەن . دوختۇرخانىغا ئېلىپ بېرىلغاندىن كېيىنلا ئۆزىنىڭ ماشىنا سوقۇۋەتكەنلىكىنى بايقىغان . چېننىڭ ئايالىنىڭ مۇقىم خىزمىتى يوق بولۇپ ، بالىسى ئەمدىلا ئىككى ياشقا كىرگەن ئىكەن . ئۇ سوتچىغا : «مەن خاتا قىلدىم ، مەن ۋەقەگە ئۇچرىغانلارغا ، ئائىلەمدىكىلەرگە يۈز كېلەلمەيمەن . سوتنىڭ مېنىڭ ئائىلە قىيىنچىلىقىمنى كۆزدە تۇتۇپ كەڭچىلىك بىلەن بىر تەرەپ قىلىپ ، ماڭا ئۆزۈمنى تۈزىتىش پۇرسىتى بېرىشىنى ئۆتۈنىمەن»- دىدى .
دېلو بېجىرگۈچى تەپتىش : «جاۋابكار چېن زەھەر چەككەندىن كېيىن ئۆزىنى كونترول قىلىش ئىقتىدارىنىڭ ئاجىز ئىكەنلىكىنى ئېنىق بىلىدىغان ئەھۋال ئاستىدا شەھەرنىڭ ئاساسلىق غول قاتناش لىنىيىسىدە ماشىنا ھەيدەپ 21 ماشىنىنى زىيانغا ئۇچرىتىپ جامائەت ئامانلىقىغا ئېغىر تەسىر يەتكۈزگەن . شۇڭا جامائەت ئامانلىقىغا زىيان يەتكۈزۈش جىنايىتى بىلەن ئەيىبلىنىپ مەسئۇلىيىتى سۈرۈشتۈرۈشكە تېگىشلىك » - دەپ كۆرسەتتى . لېكىن سوت ھۆكۈمىنى ئېلان قىلمىدى .
ۋەقە يۈز بەرگەندىن كېيىن چېن ئائىلىسىدىكىلەرگە يۈز كېلەلمەيدىغانلىقىنى ھېس قىلىپ ئۆزىنى ئۆلتۈرۈۋالماقچى بولغان ، شۇنىڭ بىلەن ئۇ بىر دانە چاقماقنى يۇتۇۋالغان . چاقماق ئاسان ھەزىم بولمىغاچقا بىر تەرەپ قىلغۇچە كېپىلگە بېرىلىپ دوختۇرخانىدا داۋالانغان ، دوختۇر ئۇنىڭ ئاشقازىنىدىن چاقماقنى ئېلىپ چىقارغان . ۋەقەدىن كېيىن تاكسى شىركىتى زىيانغا ئۇچرىغان ماشىنىلارغا تۆلەم تۆلىگەن . چېننىڭ خاتالىقىنى تۇنۇش پوزىتسىيىسى ياخشى بولۇپ ئاكتىپ تۆلەم تۆلىگەچكە چېننىڭ مەسئۇلىيىتىنى سۈرۈشتۈرمىگەن . چېننىڭ ئايالى يولدىشىنىڭ بۇ ئىشىدىن ناھايىتى ئازابلانغان بولۇپ ئۆكسۈپ يىغلىغىنىچە يولدىشىنىڭ تۈرمىدە ئۆزىنى ئاسرىشىنى ، ئۆزى ۋە بالىسىدىن ئەنسىرىمەسلىكىنى ئېيىتقان . ھەمدە مۇخبىرلارغا سۈرەتكە تارتماسلىقىنى ، بالىسىغا دادىسىنىڭ جىنايەت ئۆتكۈزگەنلىكىنى بىلدۈرگىسى يوقلۇقىنى ئېيىتقان .
چېن : « زەھەر چېكىۋاتقان يولداشلار مېنىڭ بۇ ئىشىمدىن ساۋاق ئېلىپ زەھەر چەكمەڭلار . بولۇپمۇ تاكسى شوپۇرلىرى زەھەرگە قەتئىي يېقىن يولىماڭلار! » - دىدى .
يېقىندىن بۇيان زەھەر چېكىش ، ئېلىپ-سېتىش قىلمىشلىرى ئەۋج ئېلىپ قالدى . ئاشۇ نىجىسنى تۇنجى رەت قولغا ئېلىشتىن ئىلگىرى بىزنى سۆيىدىغان كىشىلىرىمىزنى ئويلاپ قويايلى ! ئەيدىز كۈنىنىڭ يېتىپ كېلىش ھارپىسىدا ھەممىمىز بىرلىكتە زەھەرگە قارشى تۇرۇپ كېسەللىكنىڭ ئالدىنى ئالايلى !
﻿خەلق گېزىتىنىڭ 26-ئىيۇل ۋېنجۇدىن بەرگەن تېلېگراممىسى: مۇخبىرنىڭ ۋېنجۇ شەھەرلىك خەلق ھۆكۈمىتىدىن ئىگىلىشىچە، 26-ئىيۇل سائەت 10غىچە، «23-ئىيۇل» نىڭبو-ۋېنجۇ تۆمۈريولى پەۋقۇلئاددە زور ۋەقەسىدە قازا قىلغان بارلىق يولۇچىلارنىڭ سالاھىيىتى بېكىتىلگەن ھەم قازا قىلغانلارنىڭ ئاخىرەتلىك ئىشلىرىنى ئورۇنلاشتۇرۇش، تۆلەم بېرىش خىزمىتىمۇ تەرتىپلىك قانات يايدۇرۇلغان. نەچچە كۈندىن بۇيان، تۆمۈريول مىنىستىرلىقى ۋە جېجياڭ ئۆلكىسىدىكى ئالاقىدار تارماقلار نەق مەيداندىكى قۇتقۇزۇش خىزمىتىنى كۈچەيتىش بىلەن بىرگە، ۋەقەدىن كېيىنكى ئىشلارنى بىرتەرەپ قىلىش خىزمىتىنى ئومۇميۈزلۈك قانات يايدۇردى. ۋېنجۇنىڭ لۇچېڭ رايونىدىكى 24 مېھمانخانا ئائىلە تاۋابىئاتلىرى بىلەن ئالاقىلىشىش ۋە ئۇلارنى ئورۇنلاشتۇرۇش نۇقتىسى قىلىپ بەلگىلەندى، خىزمەت گۇرۇپپىسىدىكىلەر ئەڭ زور تىرىشچانلىق بىلەن قازا قىلغانلارنىڭ ئائىلە تاۋابىئاتلىرىغا تەسەللىي بەردى. شۇنىڭ بىلەن بىرگە، كىملىكى ۋە ئائىلە تاۋابىئاتلىرىنىڭ تونۇپ بېرىشى قاتارلىق ئۇسۇللار ئارقىلىق قازا قىلغۇچىلارنىڭ سالاھىيىتى بېكىتىلدى، مۇخبىر خەۋەر بەرگەنگە قەدەر، قازا قىلغان 39 يولۇچىنىڭ كىملىكى پۈتۈنلەي بېكىتىلىپ بولۇنغان ھەمدە ھەممىسىنىڭ ئائىلە تاۋابىئاتلىرى بىلەن ئالاقە قىلىنغان.
　　قازا قىلغانلار تۆلىمىنى كېڭىشىش خىزمىتىمۇ ئىلگىرىلەشكە ئېرىشىپ، بۈگۈن چۈشتىن كېيىن قالدۇق ئىشلارنى بىرتەرەپ قىلىش گۇرۇپپىسى ۋەقەدە قازا قىلغۇچى لىن يەننىڭ ئائىلە تاۋابىئاتى بىلەن تۆلەم سوممىسى ئۈستىدە كېلىشتى. بۇ، مۇشۇ قېتىملىق ۋەقەنىڭ تۆلەم مەسىلىسى ئۈستىدە ئېرىشىلگەن تۇنجى نەتىجە بوپ قالدى. شىنخۇا ئاگېنتلىقىنىڭ 26-ئىيۇل ۋېنجۇدىن بەرگەن تېلېگراممىسى: مۇخبىرنىڭ 26-چېسلا «23-ئىيۇل» نىڭبو-ۋېنجۇ تۆمۈريولى پەۋقۇلئاددە زور ۋەقەسىنىڭ قالدۇق خىزمەتلىرىنى بىرتەرەپ قىلىش گۇرۇپپىسىدىن ئىگىلىشىچە، بۇ قېتىمقى ۋەقەدە قازا قىلغانلارغا بېرىلىدىغان تۆلەمنىڭ ئۆلچىمى ئاللىقاچان بېكىتىلىپ بولۇنغان.
　　«23-ئىيۇل» نىڭبو-ۋېنجۇ تۆمۈريولى پەۋقۇلئاددە زور ۋەقەسىنىڭ قالدۇق خىزمەتلىرىنى بىرتەرەپ قىلىش گۇرۇپپىسىنىڭ مەسئۇلى مۇنۇلارنى بىلدۈردى: بۇ قېتىمقى ۋەقەدە قازا قىلغان ھەربىر يولۇچىغا بېرىدىغان تۆلەم گوۋۇيۈەننىڭ «تۆمۈريول قاتنىشى ۋەقەسىدىن جىددىي قۇتقۇزۇش ۋە ئۇنى تەكشۈرۈپ بىرتەرەپ قىلىش نىزامى» ۋە «تاسادىپىي يارىلانغان تۆمۈريول يولۇچىلارنى سۇغۇرتىلاش نىزامى»غا ئاساسەن، بەلگىلەندى ھەم ئەمەلىي ئەھۋالغا ئاساسەن، ئادەمنى ئاساس قىلىش پرىنسىپى ۋە ئىنسانپەرۋەرلىك روھى بويىچە ھەربىر قازا قىلغۇچىغا 500 مىڭ يۈەندىن ئاجرىتىلدى.


